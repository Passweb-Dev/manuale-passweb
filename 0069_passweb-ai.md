# PASSWEB AI



La sezione **Passweb AI** accessibile dalla corrispondente voce del menu
principale consente di gestire l'integrazione tra il proprio sito web e
i modelli di AI sviluppati da OpenAI (Chat GPT) e di attivare quindi
funzionalità di Intelligenza Artificiale generativa utili per creare
contenuti di diverso tipo.

Nello specifico sarà possibile sfruttare il modulo di intelligenza
artificiale per:

- Generare le Descrizioni dei Prodotti

- Generare le Descrizioni delle Categorie Merceologiche e/o delle
  Categorie CMS

- Valorizzare Attributi Articolo di tipo Testo o Testo HTML

<!-- -->

- Generare Post CMS (Titolo, Sommario, Dettaglio, Ulteriori Contenuti
  ...)

- Compilare campi SEO (Title, Description e Keywords) a livello di
  Pagina, Prodotto e Post CMS

- Generare il contenuto dei componenti di tipo Paragrafo

- Generare codice HTML, CSS, Javascript da poter utilizzare all'interno
  del Componente HTML o nelle apposite sezioni (CSS e Javascript) dei
  Layout in uso al sito

- Effettuare richieste generiche all'Intelligenza Artificiale

- Generare immagini da poter poi utilizzare all'interno del sito

**ATTENZIONE! per poter attivare la sezione Passweb AI e le
corrispondenti funzionalità di Intelligenza Artificiale è necessario:**

- **acquistare il relativo modulo su Passstore**

- **disporre di un account OpenAI abilitato all'utilizzo delle API, con
  un metodo di pagamento correttamente configurato ed un credito residuo
  maggiore di 0€**

Utilizzando il modulo di Intelligenza Artificiale occorre inoltre
ricordare che

- I contenuti prodotti possono variare in relazione a diversi fattori
  come ad esempio lo specifico modello con cui si sceglie di interagire
  (gpt-3.5-turbo, gpt-4, gpt-4o ....), i parametri di configurazione
  utilizzati dal modello per fornire le diverse risposte (temperatura,
  Frequency Penalty ...), i Template/Prompt utilizzati per effettuare e
  contestualizzare la richiesta ...

- **Passepartout non è in alcun modo responsabile di tali contenuti,
  della loro originalità e/o della loro correttezza** per cui prima di
  pubblicarli e utilizzarli all'interno del proprio sito è sempre
  consigliabile controllare che siano effettivamente corretti e conformi
  a quanto richiesto.

- I costi sostenuti per la generazione di questi contenuti non dipendono
  da Passepartout ma dal listino della piattaforma terza e, soprattutto,
  dal quantitativo di dati (token) scambiati (quindi dal numero e dalla
  lunghezza delle domande poste allo specifico modello di AI e
  ovviamente dalle risposte ottenute)

