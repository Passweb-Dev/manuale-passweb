# AMAZON -- LA SCHEDA PRODOTTO E LA BUY BOX



Prima di iniziare a vendere su Amazon è molto importante avere ben
chiari alcuni concetti di fondamentale importanza relativamente a quelle
che sono le principali clausole e regole da seguire per poter utilizzare
correttamente questa piattaforma.

Vendere articoli su Amazon non è infatti così semplice e immediato come
avviene ad esempio per eBay. **Amazon infatti pone l'attenzione non
tanto sul venditore quanto più esattamente sul prodotto**. In questo
senso è quindi bene sapere che:

- **Qualsiasi prodotto presente nel marketplace, è visualizzato una
  volta sola**, contrariamente a quanto accade per esempio su eBay, dove
  può essere ripetuto N volte in base a quanti venditori propongono
  l'articolo. Questa univocità permette di selezionare il prodotto
  un'unica volta per accedere poi all'elenco di tutti i venditori e
  confrontare i prezzi.

- **Ogni prodotto messo in vendita deve essere associato necessariamente
  ad una specifica Categoria Merceologica e ad una specifica Tipologia
  di prodotto.** Prima di iniziare a vendere su Amazon è quindi bene
  sincerarsi del fatto che quella che dovrebbe essere la categoria
  merceologica dei nostri prodotti sia effettivamente gestita da Amazon

- **Determinate categorie merceologiche sono soggette a specifiche
  regole di vendita stabilite direttamente da Amazon.** I prodotti della
  categoria "Media" ad esempio sono soggetti ad una gestione delle spese
  di spedizione stabilita direttamente da Amazon. Per queste specifiche
  categorie di prodotti può essere necessario richiedere ad Amazon
  determinate autorizzazioni prima di poter effettivamente mettere in
  vendita i propri articoli sul Marketplace

- **Per mettere in vendita articoli all'interno dei marketplace Amazon è
  necessario e obbligatorio essere in possesso di uno di questi codici:
  EAN, UPC, ISBN.** Nel caso in cui non si disponga per l'articolo che
  si desidera mettere in vendita di uno di questi codici, non sarà
  possibile, a meno di non richiedere specifiche autorizzazioni
  direttamente ad Amazon, metterlo in vendita sul marketplace.

In relazione a quest'ultimo punto va detto che l'obbligatorietà di
disporre del codice EAN, UPC o ISBN per l'articolo che si desidera
mettere in vendita è legata alla necessità di identificare esattamente
ed in maniera univoca lo specifico prodotto. Questa obbligatorietà,
nasce dall'esigenza di dover catalogare ogni articolo per poterne poi
gestire la ricerca e la vendita sul Marketplace.

Come detto poco fa, la scheda prodotto è unica, pertanto potrebbe essere
molto probabile che la maggior parte degli articoli che si desidera
pubblicare all'interno del marketplace siano già presenti nel catalogo
Amazon. In questo caso, una volta inserito il codice EAN, verrà
agganciata esattamente la scheda prodotto dell'articolo già presente sul
marketplace, verranno compilati automaticamente tutti i campi relativi
alle informazioni e specifiche del prodotto necessarie per la
pubblicazione, ad eccezione ovviamente del prezzo e della quantità
disponibile, informazioni queste gestite individualmente per ogni
singola inserzione.

Nel caso in cui l'articolo non sia già presente sul marketplace, verrà
invece creata una nuova pagina prodotto e in queste condizioni dovranno
quindi essere fornite ad Amazon tutte le informazioni necessarie e
coerenti con la specifica categoria merceologica per poter consentire ad
Amazon stessa di creare, secondo quelle che sono le sue regole, la nuova
pagina prodotto.

Detto quindi che per ogni singolo articolo gestito dal marketplace è
presente una ed una sola pagina prodotto è anche bene sottolineare come
questa scheda abbia una struttura ben precisa, decisa da Amazon stesso,
che consente ovviamente di accedere alle offerte effettuate da tutti i
venditori di quello stesso articolo, ma sulla quale non c'è modo di
intervenire.

**Ciò significa dunque che l'articolo presente all'interno dell'unica
pagina prodotto, quella cui viene automaticamente ricondotto l'utente
che cerca l'articolo all'interno del marketplace, può benissimo non
essere quella relativa alla nostra pubblicazione ma bensì quella di un
nostro diretto concorrente.**

Vediamo quindi un po' più nel dettaglio quelli che sono gli elementi
principali di una scheda prodotto Amazon.

![\\\\doctohelp\\D\\ManPassweb_Ecommerce\\Videate\\amazon_49.bmp](./assets/media/image290.png){width="4.915277777777778in"
height="6.143055555555556in"}

**1 -- Buy Box**

**2 -- Concorrenti**

**3 --Venditore che ha vinto la Buy Box**

**4 -- Accesso alla pagina contenete l'elenco delle offerte di tutti i
Venditori del prodotto in esame**

**5 -- Galleria Immagini**

**6 -- Titolo del prodotto**

**7 -- Prezzo della Buy Box**

**8 -- Elenco puntato**

**9 -- Correlati**

**10 -- Dettagli Prodotto**

La \"**Buy Box**\" rappresenta dunque il riquadro della pagina prodotto
in cui il cliente inizia il processo di acquisto aggiungendo un articolo
al carrello.

![\\\\doctohelp\\D\\ManPassweb_Ecommerce\\Videate\\amazon_47.bmp](./assets/media/image291.png){width="4.928472222222222in"
height="3.370138888888889in"}

Una funzione chiave della piattaforma Amazon **consiste nella
possibilità per un prodotto di essere venduto da più venditori**. Tutti
i venditori che offrono lo stesso prodotto nella condizione \"Nuovo\",
potrebbero essere idonei a competere per la Buy Box di quello specifico
prodotto.

**L\'idoneità è legata a specifici criteri stabiliti direttamente da
Amazon e relativi alla performance dei venditori. Tali criteri
permettono di identificare i venditori che hanno costantemente offerto
ai clienti un\'eccezionale esperienza di acquisto sul marketplace
Amazon.**

**ATTENZIONE!** Le offerte relative a prodotti inseriti nelle categorie
Musica e DVD possono competere per la Buy Box solo se gestite attraverso
il programma Logistica di Amazon. Le offerte di libri e video non sono
idonee ad apparire nella Buy Box.

Quando un cliente trova ciò che desidera su Amazon, può mettere la merce
nel carrello (e acquistare il prodotto) utilizzando uno dei seguenti tre
metodi:

- Cliccando sul pulsante \"**Aggiungi al carrello**\" posto nella Buy
  Box.

![\\\\doctohelp\\D\\ManPassweb_Ecommerce\\Videate\\amazon_48.bmp](./assets/media/image292.png){width="4.928472222222222in"
height="3.370138888888889in"}

- Scegliendo una delle offerte nel riquadro \"**Confronta Offerte su
  Amazon**\" e successivamente cliccando sul pulsante \"**Aggiungi al
  carrello**\" posto accanto al nome del venditore da cui ha scelto di
  acquistare.

![\\\\doctohelp\\D\\ManPassweb_Ecommerce\\Videate\\amazon_50.bmp](./assets/media/image293.png){width="6.415277777777778in"
height="4.383333333333334in"}

- Cliccando sul link \"**Nuovi e usati**\"

![\\\\doctohelp\\D\\ManPassweb_Ecommerce\\Videate\\amazon_51.bmp](./assets/media/image294.png){width="4.928472222222222in"
height="3.1104166666666666in"}

> sfogliando tutte le offerte disponibili per quell\'articolo e
> successivamente cliccando sul pulsante \"**Aggiungi al carrello**\"
> posto accanto al prodotto che desidera acquistare.

![\\\\doctohelp\\D\\ManPassweb_Ecommerce\\Videate\\amazon_52.bmp](./assets/media/image295.png){width="4.928472222222222in"
height="3.577777777777778in"}

**ATTENZIONE**: Nel caso in cui non siano presenti offerte di prodotti
usati, il suddetto link conterrà solo la dicitura \"Nuovi\".

Il vincitore della Buy Box per un prodotto viene dunque selezionato tra
un gruppo di venditori idonei che offrono quel prodotto in base, tra le
altre cose, al prezzo e alla disponibilità. **Amazon presenterà
l\'offerta del prodotto \"Nuovo\" del venditore selezionato come prima
scelta per gli acquirenti all\'interno del riquadro \"Aggiungi al
carrello\" nella pagina prodotto**. Per molti venditori, questo
posizionamento rappresenta la possibilità di incrementare le proprie
vendite.

Diventa quindi di fondamentale importanza capire come poter concorre per
vincere la Buy Box di un determinato prodotto.

**ATTENZIONE! Poiché gli obiettivi di performance per i venditori
possono variare in base alle categorie e sono soggetti a modifiche,
Amazon non rivela gli obiettivi specifici necessari a ottenere la Buy
Box**.

L\'idoneità richiede il rispetto di standard molto elevati; eccellere in
questi standard rappresenta il modo migliore per raggiungere
l\'obiettivo.

Nella selezione dei venditori per la Buy Box vengono presi in
considerazione i seguenti fattori di performance:

**[PREZZO]{.underline}**

Poiché Amazon prende in considerazione il prezzo che l\'acquirente dovrà
pagare (prezzo + spese di spedizione), è buona norma assicurarsi di
assegnare ai propri articoli un prezzo competitivo che includa le spese
di spedizione. **Un prezzo basso non garantisce l\'assegnazione della
Buy Box poiché il prezzo è solo uno dei fattori inclusi nella
valutazione effettuata da Amazon**.

**[DISPONIBILITÀ]{.underline}**

E' buona norma assicurarsi di avere un inventario ben fornito. Se un
prodotto non è in stock, non può competere per la Buy Box. E' possibile
utilizzare i suggerimenti relativi alla gestione dell\'inventario per
essere sempre forniti dei prodotti più popolari.

E' buona norma inoltre aggiornare il proprio inventario. I clienti che
effettuano ordini di prodotti che si rivelano non essere in stock
potrebbero lasciare un feedback negativo, soprattutto nel periodo
natalizio. Per fare in modo che questo non avvenga, è sempre bene
assicurarsi che l\'inventario sia aggiornato.

**[GESTIONE DEGLI ORDINI]{.underline}**

E' buona norma dare la possibilità ai clienti di scegliere tra diversi
tipi di spedizione, tra cui quella gratuita.

**[ESPERIENZA DEL CLIENTE]{.underline}**

- Percentuale Ordini Difettosi - Questa percentuale si basa su feedback
  dei clienti, reclami dalla A alla Z e chargeback.

- Altre metriche relative alla performance del venditore.

- Il servizio relativo alla spedizione offerto al cliente, inclusi la
  velocità con cui l\'ordine viene spedito, il tempo di gestione e
  l'eventuale partecipazione al servizio Logistica di Amazon.

- Esperienza di vendita maturata su Amazon.

La pagina \"**Metriche cliente**\" presente nella seller central dell'
Account venditore può aiutare a tenere tutte le performance sotto
controllo. Per maggiori informazioni sugli standard di performance
richiesti si consiglia di fare riferimento alla specifica documentazione
Amazon.

