# CREZIONE DI CONTI PAYPAL DI TEST E COLLEGAMENTO AGLI ACCOUNT EBAY



Per poter testare e verificare tutto il processo di acquisizione e
importazione degli ordini dalla piattaforma eBay al nostro sito
Ecommerce (e da qui al gestionale Passepartout) sarà necessario,
ovviamente, completare almeno un ordine nell'ambiente Sandbox di eBay.

In questo senso **diventa quindi di fondamentale importanza poter
disporre di un paio di account PayPal di test da poter collegare agli
utenti "Compratore" e "Venditore" precedentemente creati**, in maniera
tale da potergli consentire, da una parte, di completare un ordine
all'interno della Sandbox (effettuando anche il pagamento) e, dall'altra
parte, di verificare l'avvenuta transazione.

**Per maggiori informazioni relativamente a come creare account di test
nell'ambiente developer di PayPal si veda anche la sezione *"Ordini --
Configurazione Metodi di Pagamento -- Pagamento tramite PayPal --
Attivazione Account di Test"* di questo manuale**

**ATTENZIONE!** E' consigliabile creare i due account di test PayPal
utilizzando esattamente gli stessi indirizzi mail già utilizzati per la
creazione dei relativi Account Venditore e Compratore nell'ambiente
Sandbox di eBay.

Una volta creati gli Account PayPal di test, dovremo poi associarli ai
due Account Venditore e Compratore.

Per fare questo è necessario accedere alla Sandbox di eBay relativa,
ancora una volta, al sito americano (indirizzo
<https://signin.sandbox.ebay.com>) utilizzando le credenziali
dell'utente Compratore / Venditore precedentemente creato

![](./assets/media/image28.png)

Una volta effettuato l'accesso portarsi nella sezione relativa alle
impostazioni dell'account cliccando per questo sulla prima voce del menu
presente in testata e selezionando, nel relativo menu contestuale, la
voce **"Account Settings"**

![](./assets/media/image25.png)

Nella successiva maschera cliccare sulla voce "**PayPal Account**"
presente nel menu posto nella parte sinistra della pagina

![](./assets/media/image34.png)

A questo punto per collegare l'Account Venditore / Compratore al
relativo Account di test creato nell'ambiente developer di PayPal sarà
sufficiente cliccare sul pulsante "**Link My PayPal Account**" presente
nel box di destra

![](./assets/media/image35.png)

inserire nella successiva maschera le credenziali dell'Account di test
precedentemente creato nell'ambiente developer di PayPal e cliccare sul
pulsante "**Link your Account**"

![](./assets/media/image36.png)

Per completare il collegamento sarà ora sufficiente tornare all'ambiente
Sandbox di eBay cliccando per questo sul relativo pulsante "**Return to
eBay"**

![](./assets/media/image37.png)

e verificare nella sezione "**PayPal Account**" l'avvenuto collegamento

![](./assets/media/image38.png)

