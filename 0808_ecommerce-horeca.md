# ECOMMERCE HO.RE.CA.



A differenza di quanto avviene per siti Ecommerce collegati a Mexal, nel
caso di siti collegati a gestionali Ho.Re.Ca. **l\'inserimento, la
variazione, la cancellazione e, in generale, la gestione delle categorie
abbinati e dei relativi abbinamenti** è demandata interamente al Wizard
di Passweb.

In queste condizioni dunque la sezione **"Abbinati",** accessibile
all'interno del Wizard dalla voce di menu ***"Catalogo -- Gestione
Articoli"**,* consentirà non solo di visualizzare le diverse categorie
di abbinati e i relativi abbinamenti, ma di poterli completamente
gestire aggiungendo nuove categorie, eliminando, laddove possibile,
categorie già presenti in elenco e definendo i singoli abbinamento tra i
vari articoli.

All'interno di questa pagina verrà quindi visualizzata la maschera
**"Gestione Articoli Abbinati"**, suddivisa in due distinte sezioni:

![](./assets/media/image458.png)

**Nella parte sinistra della maschera** sono elencate tutte le Categorie
di Abbinati attualmente codificate.

I pulsanti presenti nella contestuale barra degli strumenti consentono
rispettivamente di:

- **Modifica** (
  ![](./assets/media/image43.png) ): consente di modificare la
  descrizione della Categoria Abbinati attualmente selezionata in
  elenco. Cliccando su questo pulsante verrà infatti visualizzata la
  maschera "**Modifica Categoria**"

![](./assets/media/image459.png)

> all'interno della quale poter personalizzare, in ciascuna delle lingue
> gestite all'interno del sito, l'etichetta utilizzata per identificare,
> all'interno del componente "Abbinati", la categoria in esame.
>
> **ATTENZIONE!** Non è possibile modificare il codice di una Categoria
> Abbinati già realizzata.

- **Elimina** (
  ![](./assets/media/image114.png) ): consente di eliminare la Categoria
  Abbinati attualmente selezionata in elenco.

- **Aggiungi** (
  ![](./assets/media/image237.png) ): consente di codificare una nuova
  Categoria Abbinati.

Cliccando su quest'ultimo pulsante verrà infatti visualizzata la
maschera "**Nuova Categoria**"

![](./assets/media/image238.png)

all'interno della quale poter indicare, nei relativi campi, il
**Codice** e la **Descrizione** (nelle diverse lingue di gestione del
sito) della Categoria Abbinati che si intende realizzare.

Il pulsante **Salva** presente nella parte bassa della maschera consenti
di salvare la nuova categoria inserendola tra quelle presenti in elenco.

**Nella parte destra della maschera** vengono invece visualizzati tutti
gli articoli associati alla Categoria Abbinati attualmente selezionata
(nella parte sinistra della maschera)

Nello specifico, in corrispondenza della colonna "**Articolo**" viene
indicato il codice dell'articolo associato alla Categoria Abbinati
attualmente selezionata in elenco, mentre in corrispondenza della
colonna "**Codice**" viene indicato il codice dell'articolo ad esso
abbinato.

Il pannello di ricerca presente nella parte alta di questa sezione
consente di ricercare un particolare articolo e/o abbinato indicandone
nei rispettivi campi codice e/o descrizione.

I pulsanti presenti nella contestuale barra degli strumenti consentono
rispettivamente di:

- **Aggiungi** (
  ![](./assets/media/image237.png) ): consente di creare un nuovo
  abbinamento.

> Cliccando su questo pulsante verrà infatti visualizzata la maschera
> "**Nuovo Abbinato**"

![](./assets/media/image240.png)

> all'interno della quale poter definire il nuovo abbinamento. Nello
> specifico il campo:

- **Articolo:** consente di indicare il codice dell'articolo per il
  quale si desidera creare il nuovo abbinamento.

> Una volta inseriti almeno tre caratteri all'interno di questo campo,
> verranno visualizzati, in un apposito menu a tendina, tutti gli
> articoli attualmente gestiti all'interno del sito il cui codice e/o la
> cui descrizione inizia con la sequenza di caratteri digitata
> (facilitando quindi l'individuazione l'inserimento del codice articolo
> desiderato)

- **Categoria:** consente di indicare, selezionandola tra quelle
  presenti in elenco, la Categoria Abbinati cui associare l'abbinamento
  che si sta realizzando

- **Abbinato:** consente di indicare il codice dell'articolo che dovrà
  essere abbinato a quello indicato nel precedente campo "Articolo".

> Anche in questo caso una volta inseriti almeno tre caratteri, verranno
> visualizzati, in un apposito menu a tendina, tutti gli articoli
> attualmente gestiti all'interno del sito il cui codice e/o la cui
> descrizione inizia con la sequenza di caratteri digitata (facilitando
> quindi l'individuazione l'inserimento del codice articolo desiderato)
>
> **ATTENZIONE!** Non è possibile abbinare un articolo a se stesso ne
> tanto meno creare un abbinamento già presente in elenco
>
> Una volta inseriti i valori richiesti, il pulsante **Salva**
> consentirà di salvare il nuovo abbinamento che verrà ora visualizzato
> nella parte destra della maschera "Gestione Articoli Abbinati"

- **Modifica** (
  ![](./assets/media/image43.png) ): consente di modificare
  l'abbinamento in esame.

> Cliccando su questo pulsante verrà infatti visualizzata la maschera
> "**Modifica Abbinato**"

![](./assets/media/image460.png)

> all'interno della quale poter variare, nei rispettivi campi,
> l'articolo oggetto dell'abbinamento, la categoria di abbinamento e
> l'articolo abbinato.

- **Elimina** (
  ![](./assets/media/image114.png) ): consente di eliminare l'abbinamento
  attualmente selezionato in elenco.

> **ATTENZIONE!** il pulsante "Elimina Abbinato" consente di eliminare
> solo ed esclusivamente l'abbinamento in esame. Non verranno in alcun
> modo eliminati ne l'articolo oggetto dell'abbinamento ne tanto meno
> l'articolo abbinato

- **Importa**(
  ![](./assets/media/image134.png) ): consente di creare nuovi abbinamenti in maniera
  massiva utilizzando per questo un file .csv o .txt appositamente
  realizzato.

> Nel file dovranno essere indicati, **nel seguente ordine, e separati
> da un apposito carattere di separazione** (es. ;) il codice
> dell'articolo oggetto dell'abbinamento, il codice della categoria di
> abbinamento e il codice dell'articolo abbinato.
>
> **[Esempio]{.underline}**
>
> **Codice_Articolo;Codice_Articolo_Abbinato;Codice_Categoria_Abbinamento**
>
> Cliccando su questo pulsante verrà visualizzata, all'interno della
> maschera "Gestione Articoli Abbinati" un' ulteriore sezione "**File
> Abbinati**"

![](./assets/media/image242.png)

> all'interno della quale poter indicare:

- **File (csv-txt)**: consente di indicare il file txt o csv contenente
  l'elenco dei vari abbinamenti

- **Separatore:** consente di indicare, selezionandolo, dall'apposito
  menu a tendina, il carattere che è stato utilizzato all'interno del
  file di importazione come separatore per i vari campi

> Il check "**Elimina abbinati non presenti nel file**" consente, se
> flaggato, di eliminare tutti gli abbinamenti attualmente codificati ma
> non indicate all'interno del file di importazione.
>
> Nel caso in cui invece il parametro in oggetto non venga selezionato,
> a seguito dell'importazione del file gli abbinamenti già codificati e
> non specificatamente indicati all'interno del file di importazione
> verranno mantenuti inalterati.
>
> In ogni caso, abbinamenti già codificati e specificatamente inseriti
> anche nel file di importazione, verranno sovrascritti con i dati
> presenti all'interno del file stesso.
>
> **Esporta** (
> ![](./assets/media/image136.png) ): consente di esportare l'elenco di
> tutti gli Abbinati attualmente gestiti all'interno del sito, in un
> file csv in cui verranno inserite, rispettivamente, le seguenti
> informazioni:
>
> **Codice_Articolo;Codice_Articolo_Abbinato;Codice_Categoria_Abbinamento**
>
> Cliccando su questo pulsante verrà visualizzata, all'interno della
> maschera "Gestione Articoli Abbinati" un' ulteriore sezione
> "**Esportazione Abbinati**"

![](./assets/media/image457.png)

> all'interno della quale poter indicare, selezionandolo dall'apposito
> menu a tendina, il carattere che dovrà essere utilizzato all'interno
> del file di esportazione come separatore per i vari campi.

