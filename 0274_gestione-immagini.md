# GESTIONE IMMAGINI



La sezione "**Gestione Immagini**" consente di gestire le varie immagini
che dovranno andare a comporre la galleria in oggetto.

![\\\\doctohelp\\D\\ManPassweb_Ecommerce_Sviluppo\\Videate\\galleria_immagini_gestione_immagini_res.bmp](./assets/media/image83.png)

In questo senso è possibile operare aggiungendo alla Galleria una
singola immagine alla volta, oppure aggiungendo in blocco tutta una
serie di immagini presenti all'interno di una specifica cartella di
"Gestione Risorse".

Nel primo caso (**Aggiunta di una singola immagine**) sarà sufficiente
cliccare sul relativo pulsante di aggiunta nuova immagine ( ) presente
nel riquadro sulla parte sinistra della maschera.

Verranno quindi visualizzati sulla destra tutti i campi necessari per
poter selezionare la specifica immagine da aggiungere alla Galleria.

Nello specifico il campo:

- **Testo Alternativo (per accessibilità) -- campo obbligatorio**
  consente di impostare, in tutte le lingue attualmente gestite
  all'interno del sito, il valore che dovrà avere, per l'immagine in
  esame, l'**attributo alt**

- **Title** consente di impostare, in tutte le lingue attualmente
  gestite all'interno del sito, il valore che dovrà avere, per
  l'immagine in esame, l'**attributo title**

> **ATTENZIONE!** per maggiori informazioni in merito al significato e
> all'importanza dei due attributi alt e title si veda anche quanto
> detto in proposito per il componente "Immagine con link"

- **Immagine** -- **Seleziona la Risorsa:** cliccando su questo pulsante
  verrà aperta la maschera di "Gestione Risorse" da cui poter
  selezionare la specifica immagine da inserire all'interno del
  Componente (nel caso in cui l'immagine desiderata non sia ancora
  presente in "Gestione Risorse" sarà sempre possibile uplodarla,
  selezionandola, ad esempio, tra quelle presenti sul proprio computer).
  La piccola x posta a fianco del pulsante "Seleziona la Risorsa"
  consente di azzerare il campo ed eliminare quindi l'associazione con
  la risorsa precedentemente selezionata.

> E' possibile indicare una delle immagini presenti nel database del
> sito oppure uno degli Attributi Immagine gestiti.

Dopo aver selezionato una nuova immagine, il pulsante **"Aggiungi
Elemento",** presente nella parte alta della maschera, consentirà di
aggiungere l'immagine stessa alla galleria.

Nel secondo caso (**Aggiunta in blocco di tutte le immagini presenti
all'interno di una specifica cartella**) sarà invece necessario agire
dal pulsante raffigurante una piccola cartella ( ), anch'esso presente
nel riquadro sulla parte sinistra della maschera.

Cliccando su questo pulsante verrà aperta immediatamente la maschera di
"Gestione Risorse".

A differenza del caso precedente però, questa volta sarà possibile
selezionare una delle cartelle presenti all'interno di questa sezione
per poi cliccare sul pulsante "Seleziona" (senza dover quindi indicare
specificatamente una singola risorsa della cartella). In questo modo
verranno aggiunte alla Galleria tutte le immagini attualmente presenti
nella cartella selezionata (**non verrà considerato in questa operazione
il contenuto di eventuali sotto cartelle**).

Il campo "**Testo Alternativo (per accessibilità)**" verrà impostato a
default uguale al nome del relativo file, e potrà poi essere modificato
in base alle specifiche esigenze dell'utente.

**NOTA BENE:** in ogni caso nelle operazioni di inserimento di nuove
immagini all'interno della Galleria non verranno effettuate operazioni
di sovrascrittura.

Nel caso in cui si tenti dunque di caricare nuovamente all'interno della
Galleria un'immagine già presente alla fine risulteranno presenti nel
componente due immagini uguali.

Una volta inserite tutte le immagini che dovranno comporre la galleria
il pulsante **"Salva"** presente nella parte alta della maschera
consentirà di salvare il Componente in maniera definitiva (creando così
anche tutte le miniature delle varie immagini).

Gli altri pulsanti presenti nella parte sinistra della maschera
consentono rispettivamente di:

**Elimina Immagine** (
![\\\\doctohelp\\D\\ManPassweb_Ecommerce_Sviluppo\\Videate\\icona_elimina.bmp](./assets/media/image16.png) ): consente di eliminare l'immagine
attualmente selezionata in elenco

**Sposta su / giù**
(![\\\\doctohelp\\D\\ManPassweb_Ecommerce_Sviluppo\\Videate\\icone_su_giu.bmp](./assets/media/image17.png) ): consente di riordinare tra loro le
varie immagini presenti all'interno della galleria spostando verso
l'alto o il basso l'immagine attualmente selezionata in elenco.

