# FILES ROOT



La sezione "**Files Root**" accessibile dalla relativa voce del menu
"**Preferenze**" consente di caricare nella root del sito determinati
file, nello specifico, file .txt, .xml e .html

![\\\\doctohelp\\D\\ManPassweb_Ecommerce_Sviluppo\\Videate\\sito_preferenze_importazione_file.bmp](./assets/media/image344.png)

Tale sezione risulta quindi particolarmente utile nel caso in cui, ad
esempio, si debba uplodare un file robots.txt necessario per bloccare
l'accesso agli spider a determinate pagine o sezioni del sito o ancora
nel caso in cui l'esigenza dovesse essere quella di caricare nella root
del sito determinati file .html forniti, ad esempio, dai Google
Webmaster Tool e necessari per provare a Google stesso che si è
effettivamente proprietari del sito per il quale si vogliono attivare
questi strumenti.

**ATTENZIONE!** Non è necessario caricare nella root del sito il file
**sitemap.xml** in quanto Passweb genera già, in maniera completamente
automatica, la sitemap del proprio sito web. Per maggiori informazioni
in merito si veda anche la sezione "*Sito -- Preferenze -- SEO Sitemap
Pagine*" di questo manuale

Per caricare un nuovo file all'interno della root del sito è sufficiente
cliccare sul pulsante "**Pubblica un file**" (
![\\\\doctohelp\\D\\ManPassweb_Ecommerce_Sviluppo\\Videate\\pulsante_pubblica_file.bmp](./assets/media/image345.png) ) presente nella barra degli strumenti.

In questo modo verrà infatti visualizzata la sezione "**Importazione
File**" all'interno della quale poter avviare, mediante il campo "**File
(xml-txt-html)**" l'importazione della risorsa desiderata.

![\\\\doctohelp\\D\\ManPassweb_Ecommerce_Sviluppo\\Videate\\sito_preferenze_importazione_file2.bmp](./assets/media/image346.png)

**ATTENZIONE!** Nel caso in cui venga importato un file con lo stesso
nome di uno già presente in elenco, il nuovo file andrà automaticamente
a sovrascrivere il vecchio.

Gli ulteriori pulsanti presenti nella barra degli strumenti consentono
rispettivamente di:

- **Elimina** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_elimina.bmp](./assets/media/image347.png) ): consente di eliminare dalla root
  del sito il file attualmente selezionato in elenco

- **Scarica** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_scarica.bmp](./assets/media/image348.png) ): consente di downloadare il file
  attualmente selezionato in elenco.

- **Modifica** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica.bmp](./assets/media/image349.png) ): consente di modificare,
  direttamente dal Wizard, il contenuto del file attualmente selezionato
  in elenco. Cliccando su questo pulsante verrà infatti visualizzata la
  maschera **Modifica File**

![\\\\doctohelp\\D\\ManPassweb_Ecommerce_Sviluppo\\Videate\\files_root_modifica.bmp](./assets/media/image350.png)

> all'interno della quale poter visualizzare ed eventualmente modificare
> (campo "**Testo File**") il contenuto del file in esame.

