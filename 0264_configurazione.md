# CONFIGURAZIONE



Il Componente RSS consente di inserire all'interno della pagina Web, un
RSS il cui contenuto verrà aggiornato in maniera dinamica dal RSS
sorgente. E' possibile scegliere uno degli RSS messi a disposizione da
Passepartout (i servizi editoriali presenti nella sezione Passcom del
portale di formazione Edupass.it) oppure indicare l'indirizzo web di un
qualsiasi altro RSS.

Una volta inserito il Componente all'interno della pagina web, verrà
aperta in automatico **la sua maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componenti-rss_res.bmp](./assets/media/image34.png){width="5.097222222222222in"
height="3.077777777777778in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

- **Nome** (obbligatorio), consente di inserire un nome per il
  Componente Paragrafo che si sta realizzando

- **Pubblico (selezionato a default):** consente di impostare la
  visibilità del componente lato sito web.

- **Disabilita Cache:** consente di disabilitare la possibilità di
  inserire in cache il componente in esame.

> Per maggiori informazioni relativamente alla gestione della cache in
> Passweb si veda anche il relativo capitolo di questo manuale
> ("*Configurazione -- Cache*")

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> **ATTENZIONE!** Per maggiori informazioni relativamente ai parametri
> **Nome, Pubblico, Periodo di Pubblicazione** si veda anche quanto
> indicato all'interno del capitolo "*Configurazione Componenti --
> Caratteristiche generali* -- *Dati Componente* " di questo manuale

- **Url Rss:** permette di indicare l'indirizzo della sorgente RSS da
  dove verranno prelevati i contenuti oppure, se si intende integrare le
  attività editoriali di Businesspass (si pensi ad un sito
  Commercialista), è sufficiente selezionare una voce dal menù a
  tendina.

- **Animazione:** permette di scegliere se dare una animazione con
  scorrimento verticale/orizzontale al contenuto de Componente, utile
  nel caso si abbia poco spazio per visualizzare molti contenuti.

<!-- -->

- **Altezza Box:** è necessario specificare la dimensione (altezza in
  pixel) che il box delle notizie dovrà avere

**NOTA BENE**: nel caso in cui il contenuto del Componente abbia
dimensioni superiori a quelle impostate nel campo "Altezza Box", sul
sito verrà aggiunta in automatico da Passweb una scrollbar verticale per
consentire all'utente di visualizzare tutto il contenuto del feed RSS.
NON occorre quindi aggiungere una scrollbar in maniera manuale (agendo
cioè dalla voce "Eccedenze" del menu di editing grafico) in quando
questa verrà aggiunta se necessario in automatico da Passweb

- **Numero feed da visualizzare:** consente di indicare il numero di
  notizie da visualizzare.

- **Visualizza descrizione:** permette di includere eventualmente anche
  la descrizione (a patto che il servizio sorgente dia questo contenuto)

- **Attiva il Link sui Feed:** se viene disabilitato questo campo non
  vengono inseriti i link alla notizie e quindi non viene permesso di
  risalire alla fonte del contenuto (sito sorgente che eroga i
  contenuti).

Una volta impostati i valori desiderati il pulsante "Salva", nella parte
alta della pagina, consentirà di salvare il Componente.

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

