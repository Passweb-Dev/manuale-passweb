# ARTICOLI



La sezione **"Articoli"** accessibile dalla voce di menu ***"Catalogo --
Gestione Articoli -- Articoli"*** consente, essenzialmente, di
visualizzare, opportunamente suddivisi per categoria merceologica, gli
articoli attualmente gestiti all'interno del sito e le relative risorse
ad essi associate.

All'interno di questa sezione dell'applicazione sarà inoltre possibile:

- Inserire, per ogni singolo articolo piuttosto che per ogni singola
  categoria merceologica, informazioni particolarmente importanti quali,
  ad esempio, una o più Descrizioni HTML piuttosto che le Keywords e/o
  le Descrizioni Meta fondamentali per una corretta indicizzazione del
  sito stesso.

- Gestire, per ogni singolo articolo, la relativa Anagrafica Passweb
  costituita da tutti gli Attributi Articolo presenti nel Set di
  Attributi associato alla categoria merceologica di appartenenza dello
  specifico articolo.

- Associare ogni articolo ad ulteriori categorie merceologiche oltre a
  quella di appartenenza definita direttamente all'interno del
  gestionale.

- Convertire automaticamente in formato webp tutte le immagini relative
  ad articoli e/o categorie merceologiche pubblicate all'interno del
  sito

La maschera **"Gestione Articoli",** visualizzata non appena verrà
effettuato l'accesso a questa pagina è suddivisa in due distinte
sezioni:

![](./assets/media/image165.png)

- Nella sezione di sinistra viene visualizzato l'albero delle categorie
  merceologiche realizzato sulla base di quanto impostato all'interno
  del gestionale.

> Il campo di ricerca presente immediatamente al di sopra dell'albero
> consente, digitando almeno 3 caratteri, di filtrare le categorie
> presenti in elenco
>
> Il numero a fianco di ciascuna categoria merceologica indica gli
> articoli attualmente presenti all'interno della categoria stessa.
>
> Il numero visualizzato invece immediatamente al di sotto di questo box
> indica le categorie merceologiche attualmente in uso all'interno del
> sito.

- Nella sezione di destra vengono invece visualizzati tutti gli articoli
  associati, all'interno del gestionale, alla categoria merceologica
  attualmente selezionata all'interno dell'albero e ad eventuali sotto
  categorie

> **NOTA BENE:** per maggiori informazioni relativamente alla creazione
> e alla gestione delle categorie merceologiche all'interno del
> gestionale e all'associazione "Articolo -- Categoria Merceologica" si
> vedano anche i relativi capitoli di questo manuale (Catalogo -
> Classificazione articoli sulla base dei Gruppi Merceologici
> Mexal/Ho.Re.Ca.) o la corrispondente sezione del relativo manuale
> Mexal/Ho.Re.Ca.

I pulsanti **Visualizza / Nascondi Categorie**
(![](./assets/media/image166.png) /
![](./assets/media/image167.png) ) presenti nella barra degli strumenti
della colonna contenente l'elenco degli articoli, consentono invece di
visualizzare / nascondere la sezione relativa alle categorie
merceologiche

