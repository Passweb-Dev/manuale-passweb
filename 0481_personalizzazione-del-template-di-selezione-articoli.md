# PERSONALIZZAZIONE DEL TEMPLATE DI SELEZIONE ARTICOLI



Come già evidenziato nel precedente capitolo di questo manuale è
possibile personalizzare, sia graficamente che a livello di contenuti,
il Template utilizzato per la visualizzazione dei risultati nel modulo
di ricerca e inserimento rapido di articoli in carrello.

![\\\\doctohelp\\D\\ManPassweb_Ecommerce\\Videate\\autocompletamento_carrello_configurazione3.bmp](./assets/media/image499.png){width="5.233333333333333in"
height="3.5277777777777777in"}

In questo senso è infatti possibile agire dalla pagina "**Gestione Testi
/ Messaggi Sito**" selezionando il Componente "**Autocompletamento**" ed
intervenendo poi direttamente sul codice HTML presente all'interno della
sezione **"Articoli"**

![\\\\doctohelp\\D\\ManPassweb_Ecommerce_Sviluppo\\Videate\\autocompletamento_carrello_configurazione4.bmp](./assets/media/image500.png){width="5.398611111111111in"
height="3.122916666666667in"}

Volendo è possibile aprire l'editor in modalità Full Screen utilizzando
per questo il tasto funzione **F11**

![\\\\doctohelp\\D\\ManPassweb_Ecommerce_Sviluppo\\Videate\\autocompletamento_carrello_configurazione5.bmp](./assets/media/image501.png){width="5.527777777777778in"
height="3.2576388888888888in"}

Una volta entrati in modalità full screen è poi possibile ritornare alla
visualizzazione standard utilizzando il tasto **ESC**.

Il pulsante "**Preview**" presente nella parte alta della maschera
consente invece di visualizzare un'anteprima del Template che si sta
realizzando, dove, ovviamente, al posto dei dati reali relativi ad
articoli, verranno visualizzati appositi segnaposto.

In modalità Preview è possibile selezionare uno qualsiasi degli elementi
presenti all'interno del Template.

Cliccandoci sopra si passerà automaticamente alla versione
"**Sorgente**" del template con evidenziata la riga di codice relativa
all'elemento selezionato

La possibilità di intervenire direttamente sul codice HTML del template
offre, indubbiamente, ampie possibilità di personalizzazione, sia
grafiche che a livello di veri e propri contenuti.

**D'altra parte dovendo intervenire direttamente a livello di codice
questo tipo di personalizzazione richiede chiaramente specifiche
conoscenze tecniche.**

In questo senso Passweb viene comunque in aiuto dell'utente in due modi
diversi.

Innanzi tutto non è necessario creare da zero l'intero template; è
infatti possibile disporre di un template di default al quale poter
tornare in un qualsiasi momento cliccando per questo sul relativo
pulsante (**Default**) presente all'interno della maschera di
configurazione sopra evidenziata

Inoltre nel momento in cui il template di default non dovesse soddisfare
le specifiche esigenze del caso, e ci fosse quindi la necessità di
integrarlo a livello di contenuti con altre informazioni, sarà possibile
sfruttare uno degli appositi segnaposto messi a disposizione da Passweb.

Una volta posizionato il cursore nel punto del template in cui dovrà
essere inserita la nuova informazione, sarà necessario cliccare sul
pulsante "**Seleziona un segnaposto ...**" per visualizzare l'elenco dei
segnaposto disponibili.

Selezionando quindi il segnaposto desiderato Passweb provvederà ad
inserire automaticamente nel template tutto il codice necessario per
gestire quello specifico tipo di informazione.

E' possibile selezionare uno dei seguenti segnaposto:

- **Immagine**: verrà sostituito in fase di generazione del template con
  l'immagine catalogo del relativo articolo

- **Titolo**: verrà sostituita in fase di generazione del template con
  il titolo del relativo articolo

- **Codice**: verrà sostituito in fase di generazione del template con
  il codice del articolo

- **Codice Alternativo**: verrà sostituito in fase di generazione del
  template con il codice alternativo del relativo articolo (solo siti
  collegati a Mexal)

- **Campo**: verrà sostituito in fase di generazione del template con il
  valore dello specifico campo / attributo indicato nella maschera di
  configurazione del componente di autocompletamento

Il pulsante Salva presente nella parte bassa della maschera consente di
salvare e di rendere effettive le modifiche eventualmente apportate al
template in oggetto.

