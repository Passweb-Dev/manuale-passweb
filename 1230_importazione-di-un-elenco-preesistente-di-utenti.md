# IMPORTAZIONE DI UN ELENCO PREESISTENTE DI UTENTI



Per poter importare all'interno della propria lista un elenco
preesistente di contatti è necessario, innanzitutto, aprire il menu
contestuale alla lista stessa cliccando sul pulsante raffigurante una
piccola freccia rivolta verso il basso.

In questo modo, come precedentemente evidenziato, verrà visualizzata una
piccola finestra con tutte le azioni che potranno essere effettuate
sulla lista in esame

![\\\\doctohelp\\D\\ManPassweb_Ecommerce\\Videate\\mailchimp_step_11b.bmp](./assets/media/image7.png)

Il pulsante **"Import"** consentirà di accedere alla maschera attraverso
cui poter selezionare una delle diverse possibili modalità di
importazione offerte da MailChimp.

![\\\\doctohelp\\D\\ManPassweb_Ecommerce\\Videate\\mailchimp_step_13.bmp](./assets/media/image9.png)

In particolare sarà possibile importare un elenco preesistente di
contatti:

- **da un file CSV o txt appositamente formattato;**

- **copiando e incollando l'elenco dei contatti direttamente da excel;**

- **importandoli direttamente da un\'altra applicazione tra quelle
  gestite da MailChimp;**

Nel primo caso sarà necessario disporre, innanzitutto di un file
formattato in maniera corretta e, in questo senso, l'utilizzo di excel
potrebbe essere particolarmente vantaggioso.

Si potrebbe ad esempio utilizzare un semplice file di testo (.txt) in
cui ogni riga rappresenta un utente. All'interno di ogni riga le varie
informazioni relative all'utente (indirizzo mail, nome, cognome ecc... )
dovranno essere separate dal carattere di tabulazione.

Tutto ciò potrebbe essere realizzato con un semplice foglio excel in cui
ogni riga rappresenta un utente e ogni colonna dovrà contenere una certa
informazione relativa allo specifico utente.

A questo punto sarà sufficiente "salvare con nome" il file excel
selezionando come formato di destinazione il formato **"Testo delimitato
da tabulazione"**

Ora quindi che abbiamo a disposizione il file formattato in maniera
corretta e contenente l'elenco di tutti gli utenti della nostra lista
non ci resta altro che caricarlo all'interno di MailChimp.

Per questo sarà sufficiente accedere alla maschera di importazione
contatti precedentemente evidenziata, cliccare sul pulsante **"Import
from a CSV or TXT file"** e uplodare il file appena creato all'interno
del relativo campo.

![\\\\doctohelp\\D\\ManPassweb_Ecommerce\\Videate\\mailchimp_step_16.bmp](./assets/media/image10.png)

Cliccando sul pulsante **"Upload List"** presente nella parte bassa
della pagina verrà avviata la procedura di importazione al termine della
quale verremo automaticamente ricondotti ad una pagina attraverso cui
poter stabilire una corrispondenza tra le informazioni importate
attraverso il nostro file di testo ed i campi effettivamente disponibili
all'interno di MailChimp.

![\\\\doctohelp\\D\\ManPassweb_Ecommerce\\Videate\\mailchimp_step_17.bmp](./assets/media/image11.png)

Il pulsante "**edit**", ci permetterà di impostare il nome ed il tipo
del relativo campo che dovrà poi essere creato all'interno di MailChimp.
Il pulsante "**skip**" permetterà invece di saltare e non importare la
relativa informazioni

Una volta conclusa l'operazione di Mapping sarà necessario cliccare sul
pulsante "**Complete Import**" per confermare le operazioni effettuate e
terminare così la procedura di importazione dei contatti all'interno
della nostra lista.

In alternativa a quanto fatto fino ad ora potremmo anche decidere di
importare il nostro elenco di contatti effettuando una semplice
operazione di copia e incolla direttamente da excel verso MailChimp.

Per far questo sarà necessario:

- cliccare sul pulsante "**Copy/Paste From Excel**" presente all'interno
  della maschera di importazione contatti precedentemente evidenziata.

![\\\\doctohelp\\D\\ManPassweb_Ecommerce\\Videate\\mailchimp_step_19.bmp](./assets/media/image12.png)

- copiare l'elenco dei contatti presente in excel

- incollare l'elenco dei contatti appena creato in MailChimp all'interno
  della text area presente in corrispondenza della sezione "copy/paste
  your list"

- cliccare sul pulsante "import list"

Anche in questo caso al termine della procedura di importazione verremo
ricondotti alla maschera attraverso cui poter effettuare il mapping tra
le informazioni importate ed i campi presenti in MailChimp. Sarà quindi
necessario procedere, a questo punto, nella maniera precedentemente
evidenziata al fine di poter terminare l'importazione dei contatti
all'interno della nostra lista.

Per maggiori informazioni, infine, relativamente alle procedure di
importazione dei contatti da altri servizi on line (Google Docs, Google
Contacts, SalesForce ecc ...) si rimanda alla specifica documentazione
di MailChimp.

