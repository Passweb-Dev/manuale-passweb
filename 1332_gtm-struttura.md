# GTM -- STRUTTURA



Nel precedente capitolo di questo manuale abbiamo compreso che cos'è
Google Tag Manager, per cosa può essere utilizzato e, a grandi linee
anche come funziona.

In sostanza GTM tiene traccia di tutti i nostri tag e delle relative
regole di esecuzione. Quando un utente arriva su una determinata pagina
del nostro sito che richiede l'esecuzione di un determinato tag, GTM
invia al browser dell'utente la versione dì più aggiornata di questo
stesso Tag assieme a tutte le istruzioni necessarie per sapere quando
quel tag deve essere eseguito e cosa deve effettivamente fare.

Per poter realizzare tutto ciò, GTM utilizza una struttura di gestione
molto simile a quella già vista ed analizzata per Google Analytics.

Se infatti in Google Analytics abbiamo un Account all'interno del quale
possono essere definite diverse Proprietà e all'interno di una stessa
Proprietà è possibile inserire diverse Viste, allo stesso modo in Google
Tag Manager avremo a che fare sempre con un Account all'interno del
quale possono essere definiti più Contenitori e all'interno di ogni
Contenitore possono essere inseriti diversi Tag.

![\\\\doctohelp\\D\\ManPassweb_Ecommerce\\Videate\\gtm_49.bmp](./assets/media/image1.png)

I principali elementi della struttura di gestione di Google Tag manager
sono quindi l'**Account**, i **Contenitori** e i singoli **Tag**.

Oltre ad essi, nell'utilizzo dello strumento svolgeranno poi un ruolo di
fondamentale importanza, come vedremo meglio nei successivi capitoli di
questo manuale, anche le gli **Attivatori**, le **Variabili** e il
**Data Layer**

