# CREAZIONE DELLA LISTA DI VENDITA



Il processo di creazione di una lista di vendita per la pubblicazione
sui Marketplace Amazon di articoli a taglie / colori o comunque con un
massimo di due elementi varianti, è sostanzialmente analogo a quello
utilizzato per la creazione di una normale lista di vendita utilizzata
per la pubblicazione di semplici articoli di magazzino.

L'unica differenza in tal senso è dettata dal fatto che, come
evidenziato nei precedenti capitoli di questo manuale, **le inserzioni
configurate per gestire articoli a Taglie / Colori potranno essere
utilizzate solo ed esclusivamente per pubblicare questa particolare
tipologia di articoli**.

Nel momento in cui si dovesse dunque tentare di aggiungere ad una lista
di vendita collegata ad un inserzione a taglie dei nuovi articoli, sarà
possibile selezionare, tra tutti i prodotti gestiti, solo ed
esclusivamente:

- **Articoli a Taglie / Colori**

- **Articoli padri di struttura anch'essi gestiti a Taglie / Colori**

**ATTENZIONE! Collegando una lista di vendita ad un'inserzione a Taglie
/ Colori sarà poi possibile aggiungere a questa lista solo ed
esclusivamente articoli a taglie semplici o strutturati**

In queste condizioni selezionando uno degli articoli presenti in elenco
e cliccando sul pulsante "**Aggiungi**", Passweb esploderà e inserirà
automaticamente in lista, tutte le possibili configurazioni
dell'articolo selezionato, **prelevando i diversi valori degli elementi
di variazione dalla Tabella Taglie del gestionale e/o dagli ultimi campi
della struttura di appartenenza dell'articolo** secondo quanto indicato
in fase di configurazione dell'inserzione collegata alla lista che sta
realizzando.

![\\\\doctohelp\\D\\ManPassweb_Ecommerce_Sviluppo\\Videate\\amazon_taglie10.bmp](./assets/media/image286.png)

**[ATTENZIONE!]{.underline}**

**Per i siti Ecommerce collegati a Mexal**, nel caso di semplici
articoli a taglie verrà inserito in lista **un articolo per ogni taglia
indicata nella corrispondente tabella gestionale.**

Nel caso invece di articoli strutturati a taglie verranno presi in
considerazione solo ed esclusivamente **articoli figli effettivamente
esportati e gestiti all'interno del sito** e, in relazione ad ognuno di
essi, verrà inserito in lista un elemento per ogni taglia indicata nella
corrispondente tabella Mexal.

**Per i siti Ecommerce collegati ad uno dei gestionali Ho.Re.Ca.** le
configurazioni esplose e inserite automaticamente in lista saranno
relative solo ed esclusivamente ad **articoli figli correttamente
esportati e gestiti all'interno del sito**

