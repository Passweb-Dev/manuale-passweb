# GESTIONE SITI



Una volta effettuata l'autenticazione verrà presentata all'utente una
maschera contenente l'elenco di tutti i siti associati al suo
"**Raggruppamento Partner**" e che l'utente stesso è quindi abilitato a
gestire.

![](./assets/media/image14.png)

Per ogni sito presente in elenco viene indicato:

- **Nome del sito**

- **URL del sito**

- **Versione del sito**

- **Stato del sito** (Attivo SI / Attivo NO)

- **Tipologia del sito** (Ecommerce Mexal, Commercialista ecc...)

I tre presenti nella barra degli strumenti consentono rispettivamente
di:

**Accedi (**
![](./assets/media/image15.png) **):** consente di accedere al back end o
al front end del sito attualmente selezionato in elenco.

Cliccando su questo pulsante verrà presentata all'utente una maschera
attraverso la quale poter decidere che tipo di accesso effettuare.

![](./assets/media/image16.png)

In particolare l'opzione:

- **Sito:** consente di accedere al front end del sito attualmente
  selezionato in elenco. E' possibile effettuare questo tipo di accesso
  anche cliccando direttamente sull' url del sito

- **Wizard -- Amministratore:** consente di accedere al Wizard
  (Back-end) del sito con le credenziali di **"Amministratore"**

- **Wizard -- Utente:** consente di accedere al Wizard (Back-end) del
  sito con le credenziali di **"Utente"**

> **Nota Bene:** per maggiori informazioni relativamente alle diverse
> tipologie di "Utenti Passweb" abilitate ad accedere al Back-end del
> sito si veda il corrispondente capitolo (Utenti -- Utenti Passweb) di
> questo manuale

Una volta selezionato il tipo di accesso sarà poi necessario cliccare
sul pulsante **"Conferma"**.

**Importa Grafica (**
![](./assets/media/image17.png) **):** consente di importare sul sito
attualmente selezionato in elenco il layout grafico di uno qualsiasi
degli altri siti presenti all'interno del raggruppamento.

Cliccando su questo pulsante verrà presentata all'utente una maschera
all'interno della quale poter selezionare il sito e, nello specifico, la
Variante da utilizzare come sorgente dell'operazione di importazione,
oltre che la specifica Variante del sito destinazione cui applicare il
nuovo layout grafico.

![](./assets/media/image18.png)

In particolare il campo:

- **Variante:** consente di selezionare la specifica Variante del sito
  attualmente selezionato in elenco cui dovrà essere applicato il nuovo
  layout grafico

- **Directory Risorse:** consente di indicare, per il sito attualmente
  selezionato in elenco, il nome di una specifica cartella (se non
  presente verrà appositamente creata) all'interno della quale verranno
  collocate le risorse grafiche utilizzate dal nuovo layout.

> **Nota Bene:** nel caso in cui non venga indicato il nome di una nuova
> cartella in cui collocare le nuove risorse grafiche queste verranno
> inserite nella cartella di default andando a sovrascrivere eventuali
> file con lo stesso nome e con la stessa estensione già presenti
> all'interno di questa stessa cartella

- **Sito Modello:** consente di selezionare il sito da utilizzare come
  sorgente dell'operazione di importazione. E possibile selezionare uno
  qualsiasi dei siti presenti all'interno del proprio raggruppamento.

- **Variante Sito modello:** consente di selezionare la specifica
  Variante del sito utilizzato come sorgente d'importazione da cui
  prelevare il layout grafico

> **Nota Bene:** per maggiori informazioni sulla gestione delle Varianti
> Sito si veda il corrispondente capitolo ("Live Editing -- Varianti
> Sito") di questo manuale.

**Agg. Versione (**
![](./assets/media/image19.png) **):** consente di aggiornare la versione
del sito attualmente selezionato in elenco.

In merito all'operazione di aggiornamento occorre fare le seguenti
considerazioni:

- La presenza di una nuova versione Passweb e la conseguente possibilità
  di aggiornamento verrà notificata all'utente con un apposito
  messaggio, non appena effettuato l'accesso all'ambiente di
  amministrazione.

![](./assets/media/image20.png)

> Tale notifica continuerà ad essere visualizzata fintanto che tutti i
> siti del raggruppamento non saranno stati aggiornati alla nuova
> versione.

- Per effettuare l'aggiornamento è sufficiente chiudere il messaggio di
  notifica, selezionare il sito che si desidera aggiornare e cliccare
  sul pulsante "**Agg. Versione**".

> Sarà richiesta un'ulteriore conferma dell'operazione:

![](./assets/media/image21.png)

> Cliccando sul pulsante **"Conferma"** verrà quindi avviata la
> procedura di aggiornamento alla nuova versione.
>
> **ATTENZIONE!! Durante la procedura di aggiornamento il sito potrebbe
> non funzionare correttamente.**

- **L'operazione di aggiornamento non è reversibile.** Una volta avviato
  l'aggiornamento non sarà quindi possibile effettuare un downgrade di
  versione.

- **L'aggiornamento alla nuova versione deve necessariamente essere
  effettuato entro il rilascio della versione immediatamente successiva.
  In caso contrario tale aggiornamento verrà forzato da Passepartout
  immediatamente prima del rilascio della versione successiva.**

