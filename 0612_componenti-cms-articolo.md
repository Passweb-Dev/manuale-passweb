# COMPONENTI CMS -- ARTICOLO



Il Componente CMS **"Articolo"**

![\\\\doctohelp\\D\\ManPassweb_Ecommerce_Sviluppo\\Videate\\cms_componente_articolo_res.bmp](./assets/media/image53.png)

corrisponde esattamente al dettaglio della notizia che dovrà essere
pubblicata all'interno del corrispondente Componente CMS di livello
superiore.

Tale componente è composto poi da due diversi elementi:

1.  Il testo inserito, in fase di codifica della notizia, all'interno
    del campo "**Contenuto**"

![\\\\doctohelp\\D\\ManPassweb_Ecommerce_Sviluppo\\Videate\\componente_cms_articolo.bmp](./assets/media/image54.png)

2.  L'immagine inserita in fase di codifica della notizia in
    corrispondenza del campo "**Immagine (Articolo)**"

![\\\\doctohelp\\D\\ManPassweb_Ecommerce_Sviluppo\\Videate\\componente_cms_articolo2_res.bmp](./assets/media/image55.png)

**Entrambi questi elementi potranno essere o meno visualizzati
all'interno del componente Articolo dipendentemente dalla configurazione
del componente stesso**

A livello di configurazione, una volta inserito il Componente
all'interno della pagina web, verrà aperta in automatico **la sua
maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_cms_articolo_configurazione_res.bmp](./assets/media/image56.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di indicare il nome del componente Articolo che si
sta realizzando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

**Visualizza Immagine:** se selezionato, consente di visualizzare, per
ogni singola notizia, l'immagine inserita in fase di codifica della
notizia stessa, in corrispondenza del campo "**Immagine (Articolo)"**

**Nascondi Testo:** se selezionato consente di non visualizzare quanto
inserito in fase di codifica della notizia all'interno del campo
"Contenuto"

**Abilita Link sul testo**: se selezionato trasformerà il testo della
notizia in un link al dettaglio della notizia stessa. Cliccando quindi
su di esso l'utente verrà automaticamente ridiretto alla pagina
definita, in fase di configurazione del corrispondente componente CMS di
livello superiore, come "**Pagina di destinazione per il Dettaglio
News**".

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

