# BLOCCO PREVENTIVO



Nel precedente capitolo di questo manuale abbiamo visto cosa sia
l'Informativa estesa o Cookie Policy e abbiamo esaminato anche quelli
che possono essere i cookie tecnici o di profilazione installati a
seguito dell'utilizzo di componenti nativi di Passweb.

Una cosa importante da mettere in evidenza, arrivati a questo punto, è
che se il proprio sito dovesse far uso unicamente di cookie tecnici
l'informativa estesa sarebbe effettivamente l'unico adempimento
necessario per poter essere in regola.

**ATTENZIONE! l'utilizzo di componenti Google Map, Video (YouTube, Vimeo
...), del Google Recaptcha così come l'attivazione di Google Analytics o
l'integrazione con un qualunque altro servizio terzo, comporta,
generalmente, l'utilizzo di cookie di profilazione o di terze parti. Al
verificarsi di una sola di queste condizioni la Cookie Policy non sarà
quindi sufficiente, da sola, a soddisfare la normativa vigente**

Nel momento in cui il nostro sito dovesse utilizzare dunque, oltre ai
cookie tecnici, anche cookie di profilazione o di terze parti per poter
essere in regola sarà necessario predisporre anche tutta una serie di
altri accorgimenti molto importanti.

Nello specifico dovrebbe essere necessario, ad esempio:

- Mostrare **un banner informativo** che prende il nome di
  "**Informativa Breve**" mediante il quale si informa l\'utente
  dell\'utilizzo di cookie e si permette allo stesso di effettuare una
  scelta;

- **Bloccare preventivamente** l'installazione di cookie di profilazione
  e di terze parti (bloccando quindi anche tutti i servizi esterni
  incorporati);

- Sbloccare l\'installazione dei cookie **solo per gli utenti che
  effettuano esplicitamente una scelta in tal senso**;

- ...

**ATTENZIONE! Per maggiori informazioni in merito agli obblighi
effettivi da soddisfare è necessario fare riferimento sempre alla
normativa vigente**

In Passweb tutto questo può essere gestito appoggiandosi ad uno dei
servizi di terze parti attualmente integrabili (es **Iubenda, Cookiebot
...**) che consentono (tipicamente con operazioni di tagging manuale) di
gestire il blocco preventivo anche in relazione all'utilizzo di
componenti nativi di Passweb per i quali l'utente non ha modo di
intervenire sul relativo codice sorgente.

Nei successivi capitoli di questo manuale verranno descritte le
procedure da seguire per poter attivare il blocco preventivo dei cookie
con ciascuna delle piattaforme terze attualmente gestite

