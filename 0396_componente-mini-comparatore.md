# COMPONENTE MINI COMPARATORE



Il Componente **"Mini Comparatore"** può essere inserito in una
qualsiasi pagina del sito

![\\\\doctohelp\\D\\ManPassweb_Ecommerce_Sviluppo\\Videate\\componente_mini_comparatore.bmp](./assets/media/image216.png){width="2.8222222222222224in"
height="2.8340277777777776in"}

Grazie a questo componente è possibile visualizzare tutta una serie di
informazioni, aggiornate in tempo reale, relative agli articoli
attualmente presenti all'interno del Comparatore ad esso collegato

![\\\\doctohelp\\D\\ManPassweb_Ecommerce\\Videate\\mini_comparatore_esempio_res.bmp](./assets/media/image217.png){width="5.497222222222222in"
height="3.8652777777777776in"}

In particolare le informazioni presenti all'interno del componente
possono essere:

- una lista degli ultimi N articoli inseriti all'interno del Comparatore
  (comprensiva, eventualmente, delle immagini di questi stessi articoli)
  ad esso collegato

- il numero totale di articoli attualmente presenti all'interno del
  Comparatore ad esso collegato

- un pulsante di collegamento alla specifica pagina del sito in cui è
  stato inserito il componente "Comparatore"

Una cosa importante da tenere sempre in considerazione è che, come
evidenziato nel precedente capitolo di questo manuale, Passweb consente
di creare:

- comparatori "standard"

- comparatori preconfigurati

Nel primo caso (comparatori standard) saranno gli utenti del sito a
decidere esattamente quali articoli dovranno essere inseriti al suo
interno e messi dunque a confronto tra di loro (tipicamente sul sito è
presente un solo comparatore di questo tipo).

Nel secondo caso (comparatori preconfigurati) è invece l'amministratore
del sito a decidere, in fase di configurazione del componente, quali
articoli dovranno poi essere visualizzati al suo interno e gli utenti
del sito non potranno variare in alcun modo questo elenco.

In considerazione di ciò è abbastanza semplice comprendere che **il
componente Mini Comparatore dovrà sempre essere collegato ad un
Comparatore di tipo standard (per il quale cioè non è stato impostato
alcun filtro articoli)**

