# COMPONENTI CMS -- INFORMAZIONE



Il Componente CMS **"Informazione"**

![\\\\doctohelp\\D\\ManPassweb_Ecommerce_Sviluppo\\Videate\\cms_componente_informazione_res.bmp](./assets/media/image57.png)

consente di visualizzare, per ogni singola notizia presente all'interno
del componente CMS di livello superiore:

- gli eventuali contenuti aggiuntivi associati alla notizia stessa
  all'interno della sezione "**Ulteriori Contenuti**" (campi Descrizione
  1/2/3). Per maggiori informazioni su come associare dei contenuti
  aggiuntivi ad una singola notizia CMS si veda anche la sezione *"Sito
  -- Gestione CMS --Gestione Contenuti"* di questo manuale

- il numero di visualizzazioni ottenute dalla specifica notizia

A livello di configurazione, una volta inserito il Componente
all'interno della pagina web, verrà aperta in automatico **la sua
maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_cms_descrizione_configurazione_res.bmp](./assets/media/image58.png)

suddivisa in varie sezioni.

All'interno della sezione "**Dati Componente**" sarà possibile definire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di definire un nome per il Componente che si sta
realizzando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

> Nel primo dei due campi disponibili occorrerà quindi indicare,
> utilizzando l'apposito calendario, la data di inizio pubblicazione.
> Nel secondo campo andrà invece specificata la data di fine
> pubblicazione.
>
> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

**Label:** consente di impostare una label per il componente in esame

**Informazione da visualizzare:** consente impostare il tipo di
informazione che dovrà essere visualizzata all'interno del componente.
E' possibile selezionare una delle seguenti opzioni:

- **Descrizione1 / Descrizione2 / Descrizione3:** selezionando una di
  queste opzioni, all'interno del componente verrà visualizzata
  l'informazione inserita in fase di codifica della notizia nel
  corrispondente campo della sezione "**Ulteriori Contenuti**"

![\\\\doctohelp\\D\\ManPassweb_Ecommerce_Sviluppo\\Videate\\componente_cms_descrizione_res.bmp](./assets/media/image59.png)

- **Numero Visualizzazioni:** selezionando questa opzione all'interno
  del componente verrà pubblicato il numero complessivo di
  visualizzazioni ottenute dalla notizia in esame.

> **ATTENZIONE!** Si ricorda che per ottenere una visualizzazione dovrà
> essere necessariamente consultato il dettaglio delle relativa notizia

**Abilita Link sul testo:** se selezionato trasformerà il contenuto del
campo Descrizione in un link al dettaglio della corrispondente notizia.
Cliccando quindi su di esso l'utente verrà automaticamente ridiretto
alla pagina definita, in fase di configurazione del corrispondente
componente CMS di livello superiore, come "**Pagina di destinazione per
il Dettaglio News**".

**Posizionamento dei Campi:** consente di posizionare gli elementi
principali del componente secondo uno schema prestabilito.

Nello specifico, gli elementi soggetti al tipo di posizionamento
impostato mediante questo parametro saranno:

- La label

- L'informazione (Descrizione 1//2/3 , Numero visualizzazioni) mappata
  dal componente

E' possibile selezionare uno dei seguenti valori:

- Affiancati a destra

- Affiancati a sinistra

- Affiancati e giustificati

- Affiancati e opposti

- Centrati e affiancati

- Centrati e Incolonnati

- Incolonnati a destra

- Incolonnati a sinistra

- Custom

**ATTENZIONE!** Nel caso in cui si decidesse di utilizzare uno dei
preset presenti in elenco poi il posizionamento degli elementi sarà
esattamente quello indicato e non potrà essere modificato in alcun modo.

**L'opzione Custom consente invece di non applicare nessun preset
particolare.** **In queste condizioni dunque il posizionamento dei vari
elementi potrà essere variato liberamente agendo sulle corrette
proprietà CSS mediante lo style editor di Passweb e/o mediante i
relativi strumenti di editing avanzato.**

**Ordinamento di visualizzazione dei campi:** visualizzato solo nel caso
in cui il precedente parametro non sia stato impostato sul valore
Custom.

Consente di definire l'ordine di visualizzazione degli elementi
principali del componente in esame, permettendo dunque, già in fase di
configurazione del componente stesso di decidere quale elemento dovrà
essere visualizzato prima e quale dopo.

**ATTENZIONE**! Anche in questo caso l'opzione Custom, non attiva nessun
tipo di preset per cui l'ordine di visualizzazione dei rispettivi
elementi potrà essere variato liberamente agendo sulle corrette
proprietà CSS mediante lo style editor di Passweb e/o mediante i
relativi strumenti di editing avanzato.

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

