# PUBBLICA UN FILE



Per poter aggiungere una nuova risorsa all'interno della cartella
attualmente selezionata, è necessario cliccare sul pulsante "**Pubblica
un File"** ( ) presente all'interno della barra degli strumenti nella
parte destra della pagina.

In questo modo verrà infatti visualizzata un'ulteriore sezione
"**Pubblicazione File**" attraverso la quale poter selezionare la
risorsa da caricare.

![\\\\doctohelp\\D\\ManPassweb_Ecommerce_Sviluppo\\Videate\\sito_pubb_risorsa_res.bmp](./assets/media/image128.png){width="5.779166666666667in"
height="3.5458333333333334in"}

Nel caso in cui non si conosca l'esatto percorso di localizzazione della
risorsa Il pulsante **"Sfoglia"**, posto a fianco del campo file
permette di selezionare il file da caricare ricercando la risorsa
all'interno di una qualsiasi cartella fisicamente presente sulla propria
macchina o su di una qualsiasi altra macchina raggiungibile dalla
propria installazione. Una volta localizzata la risorsa desiderata il
pulsante **Conferma** consente di pubblicare la risorsa nel database di
Passweb. Il campo **Nome File** permette di nominare la risorsa che si
sta per inserire in modo diverso rispetto al nome del file originale.

**NOTA BENE:** nel caso non venga specificato alcun nome nel campo "Nome
File" la risorsa verrà inserita all'interno del database col nome
originale del file.

Il parametro **"Archivio .zip"** se selezionato, consente di caricare
all\'interno del database di Passweb più risorse contemporaneamente
attraverso un file .zip.

**NOTA BENE:** nel caso in cui all'interno del file .zip sia presente
un'intera struttura di cartelle e sotto cartelle, a caricamento
effettuato questa stessa struttura verrà perfettamente replicata anche
all'interno della sezione Gestione Risorse del sito

**NOTA BENE:** per l'upload multiplo di risorse sono gestiti unicamente
file .zip. Non sono ammessi quindi altri formati di compressione (es.
file .rar).

Durante l\'importazione dunque il file .zip verrà decompattato e le
singole risorse (file e/o cartelle) verranno inserite all'interno della
sezione "Gestione Risorse del Sito" partendo, ovviamente, dalla cartella
attualmente selezionata.

Nel caso in cui all'interno di questa cartella siano presenti dei file
con lo stesso nome di quelli presenti nello zip, questi verranno
sovrascritti.

Infine nel caso in cui durante la decompattazione dell'archivio
compresso si dovesse raggiungere il limite dello spazio su disco
(secondo quanto indicato dal contratto), i restanti file dello zip non
verranno inseriti nella cartella.

Per effettuare il download di una delle risorse attualmente presenti nel
database di Passweb è sufficiente selezionarla dall'elenco, spuntando la
relativa casella e cliccare sul pulsante **"Scarica"**.

Infine, per eliminare una o più risorse precedentemente importate
all'interno del database di Passweb è sufficiente selezionarle
dall'elenco, spuntando la relativa casella e cliccare sul pulsante
"**Elimina File"**.

