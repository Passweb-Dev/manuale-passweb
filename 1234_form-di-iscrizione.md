# FORM DI ISCRIZIONE



Come precedentemente evidenziato una delle maniere più immediate per
popolare le proprie liste di iscritti è indubbiamente quella di creare
un form di iscrizione da inserire all'interno del proprio sito, in
maniera tale che i visitatori possano registrarsi al servizio di
Mailing-list andando a popolare automaticamente la lista MailChimp
collegata al form di iscrizione stesso.

**Una volta realizzato un form di iscrizione, questo potrà poi essere
inserito all'interno del sito Passweb grazie al relativo componente
"Iscrizione Newsletter".**

Per realizzare un nuovo form di registrazione alla lista è necessario,
innanzitutto, aprire il menu contestuale alla lista stessa cliccando sul
pulsante raffigurante una piccola freccia rivolta verso il basso;
occorre poi cliccare sulla voce "**Signup Forms**"

![](./assets/media/image20.png)

In questo modo verremo quindi ricondotti ad una maschera all'interno
della quale poter selezionare la tipologia di form che ci interessa
realizzare.

![](./assets/media/image21.png)

Ai fini di una corretta integrazione del form di iscrizione alla
Newsletter all'interno del proprio sito Passweb, mediante la relativa
componentistica, sarà necessario selezionare la voce **"General Forms"**

In questo modo verremo ricondotti alla maschera di creazione dei form,
la cui tipologia potrà essere selezionata all'interno dell'apposito
campo "Forms and response emails"

![](./assets/media/image22.png)

All'interno del tab **"Build It"** sarà possibile personalizzare il form
di iscrizione secondo le proprie specifiche esigenze aggiungendo o
rimuovendo i vari campi.

Per aggiungere un nuovo campo al form di iscrizione occorre selezionare,
innanzi tutto, dall'elenco presente sulla destra della pagina (tab
"**Add a Field**") la tipologia del campo che si intende realizzare.

**NOTA BENE**: ai fini dell'integrazione del form di registrazione con
il sito Passweb, attualmente sono gestiti esclusivamente i campi di
tipo; **TEXT**, **NUMBER**, **MULTIPLE** **CHOICE**, **CHECK**
**BOXES**, **DROP** **DOWN**, **DATE**. Nel caso in cui venga dunque
inserito all'interno del form, ad esempio, un campo di tipo immagine,
questo non verrà poi riportato all'interno del form integrato in
Passweb.

**NOTA BENE**: nel caso in cui all'interno del form di iscrizione venga
inserito un campo di tipo DATA, ai fini di una corretta integrazione con
Passweb, il formato di data da utilizzare dovrà necessariamente essere
quello europeo.

Una volta effettuata questa scelta il nuovo campo verrà inserito
all'interno del form immediatamente al di sopra della sezione relativa
ai gruppi; nella parte destra delle pagina (tab **"Field Settings"**)
verranno poi visualizzate le impostazioni del nuovo campo.

![](./assets/media/image23.png)

Sarà quindi necessario definire, ad esempio, il nome del campo (**Field
Label**), la sua visibilità (**Field Visibility**) oppure se il campo in
esame dovrà o meno essere obbligatorio (check **"Requie Field"**).

Una volta impostati i parametri richiesti il pulsante "**Save Field**"
consentirà di salvare il nuovo campo aggiungendolo al nostro form di
iscrizione.

Per modificare le impostazioni di un campo già inserito all'interno del
form è sufficiente selezionarlo e agire poi dalla relativa sezione della
pagina contenente tutte le impostazioni del campo stesso.

Allo stesso modo per eliminare un campo dal form è sufficiente
selezionarlo e cliccare sul relativo pulsante raffigurante un piccolo -
.

Volendo è inoltre possibile decidere di modificare l'ordinamento dei
campi presenti nel form, con semplici operazioni di drag and drop.

**NOTA BENE**: l'ordinamento dei campi del form potrà comunque essere
modificato direttamente all'interno del sito Passweb. Inoltre
l'ordinamento, eventualmente impostato in Passweb, sarà prioritario
rispetto a quello definito all'interno di MailChimp.

Il menu a tendina presente nella parte alta della pagina in
corrispondenza della voce **"Forms and Response Emails"** consente, come
detto di selezionare la tipologia di form che si intende realizzare.

![](./assets/media/image24.png)

**Ai fini dell'integrazione con Passweb sono comunque gestite le sole
tipologie "Singup Form" (Form di inscrizione) e "Unscribe fomr" (Form di
cancellazione). Altre condizioni come ad esempio la visualizzazione di
messaggi di errore o il reindirizzamento ad una "Thank You Page" (che
richiederebbero una specifica tipologia di form all'interno di
MailChimp) vengono gestite direttamente all'interno di Passweb.**

All'interno del tab **"Design It"** sarà invece possibile personalizzare
direttamente in MailChimp il layout grafico del proprio form di
iscrizione.

**In ogni caso, ai fini dell'integrazione con Passweb, eventuali
personalizzazioni grafiche realizzate in MailChimp al proprio form di
iscrizione, non verranno considerate. Il form di iscrizione integrato in
Passweb dovrà essere personalizzato graficamente direttamente
all'interno di Passweb.**

