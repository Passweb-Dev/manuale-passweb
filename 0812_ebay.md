# EBAY



La sezione **"eBay"**, accessibile dalla voce di menu principale
**"Catalogo"** consente di gestire l'esportazione e la messa in vendita
di articoli del proprio sito E-commerce, all'interno di uno dei
marketplace della piattaforma eBay.

**E' inoltre possibile acquisire nuovi ordini e nuovi clienti
direttamente da eBay**. Nel momento in cui infatti un utente dovesse
acquistare direttamente da eBay uno degli articoli messi in vendita
tramite il sito Passweb, sarà poi possibile importare all'interno di
Passweb stesso e, conseguentemente, anche all'interno del gestionale, il
nuovo ordine con il relativo cliente.

All'interno di questa sezione sarà quindi possibile:

- Configurare le chiavi di attivazione necessarie per poter consentire
  al proprio sito Ecommerce di integrarsi correttamente con la
  piattaforma di eBay -- **Chiavi di Configurazione**

- Gestire i propri account eBay in modo tale da configurare
  l'integrazione tra Passweb ed eBay stesso -- **Gestione Account**

- Eseguire sincronizzazioni manuali tra Passweb ed eBay in maniera tale
  da importare in Passweb eventuali nuovi ordini e clienti acquisiti
  direttamente sul Marketplace di eBay -- **Gestione Account**

- Selezionare uno o più marketplace eBay su cui poter mettere in vendita
  i propri articoli -- **Marketplace**

- Configurare e gestire le proprie inserzioni -- **Gestione Inserzioni**

- Configurare e gestire una o più liste di vendita -- **Gestione Lista
  di Vendita**

- Gestire gli ordini acquisiti dal Marketplace e comunicare al
  Marketplace stesso eventuali cambi di stato -- **Gestione Ordini**

Ciascuna delle attività sopra indicate potrà essere svolta e gestita
partendo da una specifica voce di menu di secondo livello.

**ATTENZIONE! Le condizioni e le modalità con cui poter mettere in
vendita determinati articoli su eBay sono dettate da eBay stesso e
possono variare in relazione allo specifico marketplace selezionato.**

