# IL SITEMA GRIGLIA E COLONNE NELLE VARIANTI PASSWEB RESPONSIVE



Il sistema di Griglie e Colonne implementato nativamente nelle Varianti
Responsive di Passweb mediante i due componenti "**Contenitore
Griglia**" e "**Contenitore Colonna**" consente di soddisfare appieno
tutte le esigenze necessarie per ottenere una griglia responsiva
perfettamente in grado di adattarsi alle diverse risoluzioni dei
dispositivi di visualizzazione del sito.

Nei parametri di configurazione del componente "Contenitore Colonna"
sarà possibile, ad esempio, indicare esplicitamente e per ciascuna delle
diverse risoluzioni gestite (extra large, large, medium, small ed extra
small) quante delle 12 colonne, in cui risulta essere complessivamente
suddivisa una Riga, dovranno essere occupate da quello specifico
Contenitore

![](./assets/media/image53.png)

Lavorando quindi sulle impostazioni di alcuni semplici parametri di
configurazione, e senza dover scrivere alcuna media query, sarà
possibile realizzare in pochi istanti una griglia, ad esempio, di 4
colonne su dispositivi desktop che si linearizza automaticamente,
disponendo le 4 colonne una sotto l'altra, per dispositivi smartphone.

Sarà sufficiente impostare, per ogni colonna della griglia, il parametro
"Larghezza" della sezione "Dispositivi extra Large" sul valore "4/12" e
lo stesso parametro della sezione "Dispositivi Small" sul valore "12/12"

Per maggiori informazioni relativamente alla gestione e alla
configurazione dei componenti "**Contenitore Griglia**" e "**Contenitore
Colonna**" si vedano i relativi capitoli di questo manuale (*"Lista
Componenti Comuni -- Contenitore Griglia / Contenitore Colonna"*)

