# FACEBOOK CATALOG



Grazie all'integrazione tra Passweb e Facebook è possibile esportare gli
articoli presenti all'interno del proprio sito sul social network
creando così un catalogo dinamico da poter pubblicare all'interno della
propria pagina Facebook e che potrà essere utilizzato anche come base
dati per la creazione di specifiche inserzioni pubblicitarie.

Prima di procedere oltre, è bene chiarire immediatamente alcuni concetti
di fondamentale importanza relativamente agli strumenti da utilizzare
per creare e gestire queste inserzioni.

In questo senso lo strumento principale da utilizzare è sicuramente
Facebook Business Manager. **Facebook Business Manager** è infatti la
piattaforma dedicata a chi vuole utilizzare la pagina aziendale per
raggiungere i propri scopi di business e non solo per condividere
contenuti con altri utenti.

Attraverso il Business Manager è possibile fare tutta una serie di
operazioni indispensabili per sviluppare e gestire una corretta
strategia di business tra cui: creare campagne pubblicitarie, sviluppare
un pubblico personalizzato a cui mostrare i propri annunci, monitorare i
risultati delle campagne, gestire le proprie pagine FB, utilizzare un
catalogo prodotti per fare retargeting dinamico ....

Facebook Business Manager può essere considerato quindi come il centro
di controllo di tutte le attività marketing sviluppate all'interno del
social network svolgendo, in questo senso, un ruolo del tutto analogo a
quello di Google Ads (ex AdWords) all'interno del mondo Google.

Grazie all'integrazione tra Passweb e il Business Manager di Facebook
potremo automatizzare la creazione, all'interno del Business Manager,
del catalogo prodotti prelevando tutte le informazioni necessarie, alla
sincronizzazione, direttamente dal nostro sito Ecommerce e andando così
a costituire la base dati da utilizzare per creare poi le inserzioni
pubblicitarie, inserzioni queste che dovranno essere create e gestite
operando direttamente all'interno del Business Manager.

Detto ciò, per poter attivare questo tipo di integrazione occorre
disporre di:

- un Account Facebook

- una Pagina Facebook aziendale

- un Account Facebook sviluppatore (necessario per creare l'App mediante
  la quale poter realizzare l'integrazione con Passweb)

- un Account Business Manager (necessario per gestire il catalogo
  prodotti)

- un Account pubblicitario, all'interno del Business Manager, da
  utilizzare per creare le proprie inserzioni a pagamento

Nello specifico, mentre i primi quattro prerequisiti saranno
indispensabili per attivare l'integrazione tra Passweb e il Business
Manager di Facebook e per popolare quindi il catalogo prodotti
prelevando le informazioni direttamente dal nostro sito Ecommerce,
l'ultimo punto (Account pubblicitario) prescinde dall'integrazione con
Passweb ma è comunque indispensabile per poter chiudere il cerchio
sfruttando la base dati esportata dal proprio sito Ecommerce per creare
inserzioni pubblicitarie sul social network.

**ATTENZIONE!** L'integrazione con Facebook consente di esportare gli
articoli presenti all'interno del proprio sito (tutti o in parte) sulla
relativa piattaforma decidendo che tipo di informazioni trasferire
(prezzo, descrizioni, immagini, attributi ...) e di aggiornare
automaticamente, alla sincronizzazione, i dati degli articoli presenti
nel relativo catalogo. **La creazione di specifiche inserzioni, è un
operazione che richiede l'attivazione di un account pubblicitario a
pagamento e che dovrà essere effettuata, completando le relative
configurazioni, direttamente sulla specifica piattaforma** (Facebook
Business Manager).

Ora mentre la creazione di un profilo Facebook o di una pagina aziendale
sono operazioni piuttosto semplici (per maggiori informazioni
relativamente a come creare una pagina Facebook si rimanda,
eventualmente, all'apposita documentazione presente in rete
<https://it-it.facebook.com/help/104002523024878> ), la creazione di un
App all'interno di un Account Facebook developer e la creazione e la
configurazione di un Account Facebook Business Manager, meritano un
discorso a parte essendo questi strumenti un po' più professionali.

Nei successivi capitoli di questo manuale vedremo quindi come fare per
creare un Account Facebook developer, come poter attivare al suo interno
l'App che dovremo poi utilizzare per attivare l'integrazione con Passweb
e come poter attivare un' Account Facebook Business Manager

