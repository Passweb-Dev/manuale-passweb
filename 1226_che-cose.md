# CHE COS'E'



MailChimp **(www.mailchimp.com)** è uno dei più diffusi ed utilizzati
servizi on line di distribuzione di Newsletter.

E' basto su di un modello ***"freemium"*** che offre un piano **"Forever
free"** gratuito con un limite attuale di 2000 iscritti e 12000 invii /
mese per il quale è richiesta solamente la registrazione al servizio,
necessaria poi per poter accedere a tutti gli strumenti di gestione
della propria Newsletter.

Oltre al piano "Forever free" MailChimp mette a disposizione anche dei
piani a pagamento necessari nel caso in cui si gestiscano liste di
iscritti molto numerose (superiori ai 2000) o nel caso in cui si
effettui un gran numero di invii (superiore ai 12000 invii / mese).

Di seguito viene riportata un esempio di piano a pagamento mensile
offerto da MailChimp. Per maggiori informazioni si consiglia comunque di
consultare il relativo sito (**http://mailchimp.com/pricing/**)

A livello di funzionalità MailChimp mette a disposizione dell'utente,
anche con il piano "Forever free", moltissime opzioni tra cui:

- **Gestione di una o più liste di iscritti:** è possibile creare una o
  più liste di iscritti in maniera tale da poter organizzare secondo le
  proprio esigenze i vari contatti. E' inoltre possibile gestire le
  iscrizioni e le cancellazioni

- **Gestione di gruppi di interesse:** è possibile creare uno o più
  gruppi di interesse cui gli utenti potranno iscriversi per ricevere
  solo ed esclusivamente le notizie relative alle categorie selezionate.

- **Creazione e gestione di Form di iscrizione alla Newsletter
  embeddabili in Passweb:** è possibile creare form personalizzati di
  iscrizione alla Newsletter. Tali form verranno poi inseriti
  all'interno del sito Passweb dove potranno essere personalizzati
  graficamente in perfetto accordo con il layout grafico del proprio
  sito.

- **Autorisponditori:** è possibile impostare una serie di contenuti
  predefiniti per i messaggi che verranno inviati automaticamente da
  MailChimp nel momento in cui gli iscritti effettueranno determinate
  operazioni (è possibile, ad esempio, inviare in automatico una mail di
  ringraziamento all'utente che si è appena iscritto).

- **Importazione di mailing list:** è possibile importare all'interno di
  MailChimp liste di iscritti già esistenti.

- **Mail in formato HTML o Testo:** è possibile decidere che tipo di
  mail si vuole inviare, se mail in formato HTML o semplici mail
  testuali.

- **Template predefiniti e personalizzabili:** è possibile creare la
  propria Newsletter utilizzando, ed eventualmente personalizzando
  secondo le proprie esigenze, moltissimi template già pronti all'uso.

- **Statistiche:** è possibile disporre di un sistema di report e
  statistiche sulle performance delle proprie Newsletter (iscrizioni,
  cancellazioni, mail aperte ecc ...)

- **Ecc...**.

