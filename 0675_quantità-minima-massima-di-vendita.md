# QUANTITÀ MINIMA / MASSIMA DI VENDITA



I due campi **Minimo Vendibile** e **Massimo Vendibile** presenti
all'interno della sezione "Informazioni generali" dell'Anagrafica
Passweb di ogni singolo articolo, consentono di impostare una ben
precisa quantità minima / massima al di fuori della quale l'articolo
stesso non potrà mai essere acquistato

![\\\\doctohelp\\D\\ManPassweb_Ecommerce_Sviluppo\\Videate\\horeca_massimo_minimo_vendita.bmp](./assets/media/image127.png){width="5.779166666666667in"
height="3.5256944444444445in"}

Supponendo dunque di voler consentire l'acquisto di un determinato
prodotto solo per quantità superiori a 3, sarà necessario portarsi
nell'Anagrafica Passweb di questo stesso articolo ed inserire
all'interno del campo **"Minimo Vendibile"** il valore 3.

Il fatto poi che l'articolo in esame possa essere inserito in carrello
con impostazione automatica della quantità uguale a 3 o che venga
impedito all'utente di aggiungere in carrello l'articolo nel caso in cui
decida di acquistarne una quantità inferiore a 3 dipende dalle
impostazioni settate per il parametro "Aggiungi al Carrello" presente
nella sezione "**Gestione Minimo e Massimo Fatturabile**" della maschera
**"Configurazione Catalogo Ho.Re.Ca."**

![\\\\doctohelp\\D\\ManPassweb_Ecommerce_Sviluppo\\Videate\\horeca_configurazione_massimo_minimo_vendibile.bmp](./assets/media/image128.png){width="5.792361111111111in"
height="3.532638888888889in"}

Per maggiori informazioni in merito si veda anche la sezione "*Catalogo
-- Configurazione Parametri Catalogo -- Catalogo Mexal / Ho.Re.Ca.*" di
questo manuale.

In ogni caso, nelle condizioni considerate, sarà comunque possibile
procedere alla fase di checkout solo ed esclusivamente nel momento in
cui per l'articolo in esame dovesse essere acquistata una quantità
maggiore o uguale a 3

