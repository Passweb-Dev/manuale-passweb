# COMPONENTE WISH LIST CUSTOM



Una **Lista dei Desideri, o Wishlist o Carrello Personale** comunque la
si voglia chiamare, altro non è se non un insieme di articoli che
l'utente del sito ha deciso di salvare in maniera tale da poterli poi
gestire, ed eventualmente acquistare, in un secondo momento.

![\\\\doctohelp\\D\\ManPassweb_Ecommerce\\Videate\\whislist_esempio.bmp](./assets/media/image187.png){width="5.497222222222222in"
height="3.852777777777778in"}

In Passweb è possibile gestire queste liste dei desideri mediante il
Componente **"Wishlist Custom"** che può essere inserito unicamente
all'interno della pagina "**Wishlist**"

**ATTENZIONE!** Il componente "Wishlist Custom" consente di creare anche
delle "**Liste Regalo**" dove per Lista Regalo si intende,
essenzialmente, una particolare lista di articoli, selezionati da un
determinato utente (il creatore della lista), e che altri utenti
opportunamente abilitati (con i quali è stata cioè condivisa la lista
stessa) potranno acquistare, fino ad esaurimento della lista stessa,
accedendo all'apposita sezione del sito.

Per maggiori informazioni relativamente alla gestione delle Liste Regalo
si veda anche la sezione "*Varianti Sito Responsive -- Lista Componenti
Ecommerce -- Componente Lista Regalo*" di questo manuale

Il componente in esame potrà quindi comportarsi in maniera diversa a
seconda del fatto che l'utente abbia o meno effettuato l'autenticazione
al sito (sbloccando così la possibilità di salvare, nella sua area
personale, una o più Wishlist) e, soprattutto, a seconda del fatto che
sia stato impostato per creare soltanto delle "Wishlist Personali"
oppure per consentire all'utente di creare anche delle "Liste Regalo".

In relazione alle diverse tipologie di articoli che possono o meno
essere inseriti in Wishlist (siano esse di tipo Personale o di tipo
Lista Regalo), occorre infine ricordare che:

- **Possono essere aggiunti** alla Wishlist anche articoli con "Prezzo a
  Richiesta" a patto che non siano Articoli a Taglie oppure Padri di
  Struttura. Inoltre nel caso in cui si aggiungano in Wishlist articoli
  con prezzo a richiesta, questi non potranno comunque essere poi
  trasferiti dalla Wishlist al Carrello

- **Possono essere aggiunti alla Wishlist articoli di tipo Campionario
  (non configurabili).** In questo caso in Wishlist comparirà lo stesso
  articolo Campionario presente in negozio, passandolo poi in carrello
  verranno esplosi anche i suoi componenti

- **Non possono essere aggiunti alla Wishlist** articoli a Taglie senza
  selezione di una specifica taglia, padri di struttura e/o Campionari
  configurabili senza aver prima stabilito per essi una specifica
  configurazione

- **Non possono essere aggiunti in Wishlist** Trattamenti e/o Servizi
  (siti Ecommerce collegati ad uno dei gestionali Ho.Re.Ca.)

Per maggiori informazioni in merito alla configurazione del componente e
alla sua gestione per la creazione di "**Wishlist Personali**" e /o di
"**Liste Regalo**" si vedano anche i successivi capitoli di questo
manuale

