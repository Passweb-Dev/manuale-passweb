# SPOSTA COMPONENTE



L'icona "**Sposta**" (
![](./assets/media/image211.png) ) presente, per ovvie ragioni, solo ed
esclusivamente nel R.O.C. consente di attivare la "Modalità di
Spostamento" del componente selezionato.

E' possibile verificare lo stato di attivazione della modalità di
spostamento componenti controllando l'indicazione presente nella parte
destra della barra degli strumenti del Live Editing

![](./assets/media/image212.png)

Il pulsante **Termina** (
![](./assets/media/image213.png) ), presente nella parte sinistra della
barra degli strumenti del live Editing consente invece di uscire da
questa particolare modalità di gestione.

**ATTENZIONE! La modalità di spostamento dipende dalla specifica
modalità di interazione con l'editor che si sta utilizzando**

Le operazioni da effettuare per portare a termine lo spostamento di un
componente varieranno quindi in relazione al fatto di operare in
modalità **Drag & Drop** o **Point & Click**.

##### SPOSTAMENTO COMPONENTI MEDIANTE DRAG & DROP

Nel caso in cui si stia operando in modalità Drag and Drop una volta
abilitata la modalità di spostamento componenti verrà evidenziata in
verde un'area contenente una copia esatta del componente che si intente
spostare. **Tale copia sarà ovviamente visibile solo all'interno del
live Editing** e consentirà di percepire esattamente l'ingombro del
componente da spostare permettendoci dunque di visualizzare chiaramente
quello che sarebbe il risultato ottenuto nel momento in cui dovessimo
decidere di spostare il componente in una ben precisa posizione della
pagina web.

![](./assets/media/image214.png)

Per portare a termine l'operazione sarà necessario, per prima cosa,
portarsi con il mouse sul componente rispetto al quale si desidera
effettuare lo spostamento.

La copia temporanea del componente da spostare (area verde) seguirà
tutti gli spostamenti del mouse all'interno della pagina web
**posizionandosi sempre al di sopra del componente attualmente
selezionato.**

![](./assets/media/image215.png)

Una volta individuata la nuova posizione in cui collocare il componente,
sarà poi necessario **cliccare con il tasto destro** del mouse in un
qualsiasi punto dell'area verde che identifica la copia temporanea del
componente da spostare.

In questo modo verrà infatti visualizzato un menu contestuale con due
semplici opzioni:

![](./assets/media/image216.png)

- **Sposta :** consente di avviare l'operazione di spostamento
  collocando quindi il componente da spostare in maniera definitiva
  nella nuova posizione

- **Termina :** consente di disattivare la modalità di spostamento del
  componente e di ritornare quindi alla normale modalità di gestione del
  componente stesso

**ATTENZIONE!** Considerando che, come precedentemente evidenziato, **la
copia temporanea del componente da spostare si colloca sempre al di
sopra di quello che è il componente correntemente selezionato
all'interno del Live Editing**, se la nostra esigenza dovesse essere
quella di spostare il componente X al di sotto di un componente Y
dovremmo allora portarci con il mouse sul componente che si trova
immediatamente al di sotto dello stesso componente Y.

Nel caso in cui l'esigenza non sia più quella di effettuare un semplice
spostamento del componente desiderato immediatamente al di sopra o al di
sotto di uno degli altri componenti presenti nella pagina web, ma bensì
quella di **spostare il componente in esame all'interno di un altro
componente di tipo Contenitore** (ovviamente sempre presente nella
stessa pagina) l'operatività sarà sostanzialmente la stessa.

In questo caso però portandosi con il mouse sul componente di tipo
Contenitore all'interno del quale si desidera effettuare lo spostamento,
o selezionandolo dall'albero dei componenti, verrà visualizzato il
R.O.C. di questo Contenitore con la sola icona di accesso ai suoi
contenuti interni.

![](./assets/media/image217.png)

Cliccando su questa icona avremo quindi accesso ai soli componenti
interni al Contenitore **mantenendo comunque sempre attiva la modalità
di spostamento.** A questo punto l'operatività sarà esattamente la
stessa del caso precedente e potremo quindi spostare il componente
inizialmente selezionato al di sopra o al di sotto di uno dei componenti
interni al Contenitore.

![](./assets/media/image218.png)

Analogamente se l'esigenza dovesse essere quella di spostare uno dei
componenti interni ad un Contenitore al di fuori del contenitore stesso,
dovremo per prima cosa accedere ai componenti interni di questo
contenitore, selezionare il componente che vogliamo estrarre, abilitare
la modalità di spostamento e risalire l'albero dei componenti fino ad
individuare la posizione in cui effettuare lo spostamento.

**ATTENZIONE!** Una volta attivata la modalità di spostamento di un
Componente è possibile aprire il menu di editing del sito cliccando
sulla relativa icona presente nella barra degli strumenti del Live
Editing e navigare quindi l'albero dei componenti per posizionarsi
esattamente all'interno e/o all'esterno dello specifico Componente
rispetto cui effettuare lo spostamento.

**ATTENZIONE!! La x presente nella barra degli strumenti del Live
Editing consente di uscire dalla modalità di spostamento dei
componenti.**

![](./assets/media/image219.png)

##### SPOSTAMENTE DEL COMPONENTE MEDIANTE POINT & CLICK

Nel caso in cui si stia operando in modalità Point and Click una volta
abilitata la modalità di spostamento componenti non verrà creata nessuna
copia temporanea del componente da spostare.

Sarà quindi sufficiente selezionare, all'interno della pagina, il
componente in relazione al quale effettuare lo spostamento e cliccarci
sopra con il tasto sinistro del mouse.

Verrà così visualizzato il R.O.C. del componente all'interno del quale
compariranno ora i due pulsanti "**Sposta** (
![](./assets/media/image220.png) ) " e "**Termina** (
![](./assets/media/image221.png) )" :

![](./assets/media/image222.png)

Cliccando sul pulsante "**Sposta (**
![](./assets/media/image220.png)**)**" , prima di avviare la procedura
l'utente dovrà scegliere la nuova posizione del componente decidendo
quindi se collocarlo al di sopra (opzione "**Pima del Componente
....**") o al di sotto (opzione "**Dopo del Componente ...**") di quello
selezionato.

Nel caso in cui il componente in relazione al quale effettuare lo
spostamento sia un componente di tipo Contenitore, l'utente potrà
scegliere di collocare il componente inizialmente selezionato **come
primo o ultimo elemento interno al Contenitore stesso**

Presa questa decisione per completare l'operazione sarà sufficiente
cliccare sul pulsante "**Sposta il Componente**"

Se invece l'esigenza dovesse essere quella di **spostare il componente
all'interno di un Contenitore ma non semplicemente in prima o in ultima
posizione** sarà necessario entrare all'interno del Contenitore
utilizzando l'apposita icona (**Accedi ai Componenti interni**) presente
nel R.O.C. ed effettuare poi lo spostamento.

Anche in queste condizioni, infine, una volta attivata la modalità di
spostamento di un Componente sarà possibile aprire il menu di editing
del sito cliccando sulla relativa icona presente nella barra degli
strumenti del Live Editing e navigare quindi l'albero dei componenti per
posizionarsi esattamente all'interno e/o all'esterno dello specifico
Componente rispetto cui effettuare lo spostamento.

##### REGOLE GENERALI PER LO SPOSTAMENTO DI COMPONENTI 

Indipendentemente dal fatto di lavorare in modalità Drag & Drop o Point
& Click, nella procedura di spostamento di un componente vanno sempre
tenute in considerazione le seguenti regole:

- **Se un Componente X presente solo ed esclusivamente all'interno della
  pagina A viene spostato all'interno di un Contenitore Y distribuito
  sulle pagine A e B**, la procedura rimuoverà il componente X dalla sua
  posizione di origine e lo inserirà all'interno del Contenitore Y in
  tutte le pagine in cui questo stesso contenitore è distribuito.

> Al termine dello spostamento potremo dunque trovare il Componente X
> (come componente interno al Contenitore Y) sia nella pagina A che
> nella pagina B

- **Se un Componente X distribuito sulle pagine A e B viene spostato
  operando all'interno della pagina A,** la nuova posizione verrà
  assunta solo ed esclusivamente all'interno di questa stessa pagina.
  Nella pagina B il componente manterrà sempre la sua posizione
  originale

- **Se un Componente X distribuito sulle pagine A e B viene spostato
  all'interno di un Contenitore Y non distribuito (presente ad esempio
  solo nella pagina A)**, la procedura provvederà a inserire il
  Componente X nel Contenitore Y e, contestualmente, ad eliminare lo
  stesso Componente X da tutte le altre pagine in cui era stato
  inizialmente distribuito.

> Al termine dello spostamento troveremo quindi il Componente X solo
> nella pagina A come componente interno al Contenitore Y

- **Se un Componente X distribuito sulle A e B viene spostato
  all'interno di un Contenitore Y distribuito sulle pagina A e C,** la
  procedura provvederà a inserire il Componente X nel Contenitore Y in
  tutte le pagine in cui è presente questo stesso contenitore.
  Contestualmente verrà anche eliminato il Componente X da tutte le
  pagine in cui era stato inizialmente distribuito e in cui non è
  presente il Contenitore Y.

> Al termine dello spostamento potremo quindi trovare il Componente X
> nelle pagine A e C come componente interno al Contenitore Y ma non
> nella pagina B (in cui era inizialmente distribuito)

- **Se un Componente X interno ad un Contenitore Y distribuito sulle
  pagine A e B viene portato fuori dal Contenitore Y e collocato a
  livello 0 o all'interno di un altro Contenitore Z non distribuito,**
  la procedura provvederà ad effettuare questo spostamento nella pagina
  in cui si sta operando e contestualmente provvederà anche ad eliminare
  il Componente X in tutte le altre pagine in cui era inizialmente
  distribuito.

> Posto quindi di effettuare questa operazione all'interno della pagina
> A al termine dello spostamento il Componente X sarà presente solo ed
> esclusivamente in questa stessa pagina.

**NOTA BENE:** in generale possiamo quindi affermare che il Componente
oggetto dello spostamento eredità le proprietà di distribuzione
dell'eventuale Contenitore in cui viene inserito

Inoltre qualora si intenda spostare il Componente X all'interno di un
Contenitore Y prima di portare a termine lo spostamento verranno
effettuati i seguenti controlli:

- La procedura si preoccuperà di verificare se il Componente X, ed
  eventuali suoi componenti interni, possano o meno essere inseriti
  all'interno del Contenitore Y. Non è possibile, ad esempio, spostare
  un componente Google Map all'interno di un componente Catalogo
  Ecommerce perché quest'ultimo non ammette al suo interno componenti di
  questo tipo. Nel caso in cui si tentasse dunque di effettuare uno
  spostamento di questo tipo verrà mostrato **un messaggio di errore e
  l'operazione di spostamento non verrà portata a termine**

![](./assets/media/image223.png)

- Nel caso in cui il Contenitore Y fosse distribuito su più pagine, la
  procedura si preoccuperà di verificare che il Componente X, ed
  eventuali suoi componenti interni, possano effettivamente essere
  inseriti all'interno del Contenitore Y in tutte le pagine in cui
  quest'ultimo risulta distribuito.

> Supponendo, ad esempio, di voler spostare il componente
> "Registrazione" all'interno di un Contenitore distribuito anche sulla
> pagina "Profilo Utente" la procedura visualizzerà, anche in questo
> caso, un apposito messaggio di errore e lo spostamento non verrà
> effettuato.

##### SPOSTAMENTO DALL'ALBERO DEI COMPONENTI

Le modalità di spostamento analizzate nei precedenti capitoli di questo
manuale possono essere avviate e gestite, per ovvie ragioni, lavorando
direttamente sui componenti presenti all'interno della pagina web.

Volendo è comunque possibile effettuare alcuni spostamenti anche
operando dall'albero dei componenti presente all'interno del menu di
Editing del sito.

In questo senso sarà possibile spostare un componente prima o dopo il
precedente mentre non sarà possibile, in nessun caso, effettuare
spostamenti verso l'interno o l'esterno di altri componenti di tipo
Contenitore.

Una volta sezionato un componente presente all'interno dell'albero,
nella barra degli strumenti verranno infatti visualizzati anche i due
pulsanti "**Sposta Su** (
![](./assets/media/image224.png) ) " e "**Sposta Giù** (
![](./assets/media/image225.png) )"

![](./assets/media/image226.png)

**Sposta Su** (
![Videate\\icona_sposta_su.bmp](./assets/media/image224.png) ) **-- Giù** (
![](./assets/media/image225.png) )**:** grazie a queste icone, **presenti
unicamente nella barra strumenti dell'albero dei componenti** è
possibile spostare il Componente attualmente selezionato verso l'alto o
il basso posizionandolo quindi prima o dopo i componenti ad esso
precedenti o successivi

