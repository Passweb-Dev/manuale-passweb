# GOOGLE ANALYTICS



Ad inizio 2020 Google ha introdotto, in beta, nel suo sistema di
tracciamento, una nuova proprietà denominata "App + Web" destinata a
raccogliere al suo interno tutte le diverse tipologie di visite siano
esse provenienti da sito web o da apposita app mobile.

Ad ottobre 2020 questa proprietà è uscita dalla fase beta ed è stato
quindi lanciato ufficialmente **Google Analytics 4** (**GA4**) che è ora
l'unico sistema di tracciamento effettivamente utilizzabile nella suite
Analytics di Google.

**ATTENZIONE!** l'utilizzo o la corretta configurazione e messa a norma
(secondo quanto previsto dal GDPR) di sistemi di tracciamento come
Google Analytics, il pixel di Facebook o altri servizi come possono
essere anche MailChimp, Youtube o gli stessi Google Fonts e che, al pari
di Analytics, potrebbero rilasciare cookie e inviare dati al di fuori
della comunità europea, è indipendente da Passweb che si limita
unicamente a mettere a disposizione degli utenti la possibilità di
attivare o meno i relativi tool.

**La responsabilità nell'utilizzo di questi sistemi di tracciamento e la
loro corretta configurazione, che per altro dovrà avvenire per la
maggior parte sulla relativa piattaforma terza (quindi esternamente a
Passweb), resta in capo al gestore del singolo sito che dovrà quindi
informarsi adeguatamente sulle possibilità e sull'eventuale messa a
norma del singolo tool utilizzato**.

Fatte queste doverose precisazioni possiamo ora passare ad analizzare
rapidamente alcune delle principali differenze tra i due sistemi di
tracciamento (UA e GA4), come fare ad attivare una proprietà GA4 e come
poter implementare, anche nel nuovo sistema, il monitoraggio Ecommerce.

**ATTENZIONE!** **Si ricorda inoltre che il presente manuale non è una
guida completa all'utilizzo e alla configurazione di strumenti quali
Google Analytics, Google Tag Manager ...** **che rimangono pur sempre
strumenti esterni a Passweb.** Potrebbero quindi essere utilizzate
immagini non in linea con quella che è l'attuale interfaccia o con
quelle che sono le attuali funzionalità del prodotto**.**

Per maggiori informazioni in merito alla corretta configurazione ed al
corretto utilizzo di questi strumenti si consiglia quindi di fare sempre
riferimento alla documentazione ufficiale fornita direttamente da Google

