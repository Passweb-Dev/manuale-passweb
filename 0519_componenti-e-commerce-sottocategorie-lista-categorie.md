# COMPONENTI E-COMMERCE -- SOTTOCATEGORIE (LISTA CATEGORIE)



Il componente "**Sottocategorie**" **gestibile all'interno del
componente Ecommerce di primo livello "Lista Categorie",**

![](./assets/media/image677.png)

permette di visualizzare, per ogni singola cella di questo menu,
l'elenco dei nomi delle eventuali categorie merceologiche figlie della
categoria corrispondente alla cella considerata.

Tale elenco potrà visualizzare tutte le eventuali sottocategorie
merceologiche oppure solamente un numero di esse a scelta in un range da
1 a 10.

Lo stesso elenco verrà poi seguito anche dall'etichetta "**Mostra
Tutto**" modificabile nella sezione "Gestione Testi/Messaggi del Sito"
del Wizard selezionando la voce "Campo Sotto Categorie"; cliccando su
questa etichetta l'utente verrà ricondotto alla relativa pagina catalogo
(esattamente allo stesso modo di quanto avverrebbe cliccando
sull'immagine o sul nome della categoria stessa).

Inserendo questo componente all'interno del componente "Lista Categorie"
verrà visualizzata **la sua maschera di gestione e configurazione**

![](./assets/media/image678.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di definire un nome per il Componente che si sta
editando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**Numero di sottocategorie da visualizzare:** consente di specificare se
per ogni singola categoria merceologica presente all'interno del
componente "Lista Categorie" dovranno essere visualizzate tutte le
relative sottocategorie merceologiche o solamente un numero variabile di
esse e comunque compreso in un range che va da 1 a 10.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

