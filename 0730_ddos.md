# DDOS



La sezione "**DDos**" accessibile dalla voce di menu principale
"**Configurazione**" del Wizard consente di impostare una serie di
regole per il blocco automatico di eventuali richieste indesiderate in
arrivo sul proprio sito che possono comprometterne la visibilità e le
prestazioni.

Nello specifico, all'interno di questa sezione del Wizard sarà possibile
applicare regole di blocco automatico basate su:

- numero di richieste in un dato intervallo di tempo provenienti da uno
  stesso indirizzo ip

- numero di richieste in un dato intervallo di tempo provenienti da
  indirizzi ip appartenenti ad una stessa subnet mask

- numero di richieste in un dato intervallo di tempo associabili a
  determinati user agent (bot negativi)

I blocchi applicati da queste regole possono essere temporanei o
permanenti dipendentemente dalle impostazioni settate.

**ATTENZIONE!** In ogni caso occorre sempre considerare che **i blocchi
applicati dalle regole impostate alla pagina "Gestione DDos" del Wizard
sono eseguiti a livello applicativo e, per ovvie ragioni, non possono
avere la stessa efficacia né possono offrire le stesse possibilità di
sistemi anti DDos specifici (es. Cloudflare, Cloudfront, Akamai ...)
posti a monte del proprio sito.**

Nel momento in cui la protezione offerta da questo modulo di Passweb non
dovesse essere sufficiente per le specifiche esigenze del caso si
consiglia quindi di attivare, per il proprio sito, uno specifico
servizio di protezione dal traffico indesiderato.

