# RESET DELL' AUTENTICAZIONE A DUE FATTORI



Nel momento in cui non si dovesse più avere, per una qualsiasi ragione,
la possibilità di generare i codici necessari per completare il processo
di autenticazione, sarà comunque possibile resettare la propria utenza
ponendola nelle stesse esatte condizioni in cui si trovava al primo
accesso.

Per fare questo sarà necessario cliccare sul link "**Non sei più in
possesso del codice?**" presente nella maschera di inserimento del
codice a 6 cifre

![\\\\doctohelp\\D\\ManPassweb_Ecommerce_Sviluppo\\Videate\\profilo_2fa_3.bmp](./assets/media/image17.png)

In questo modo si verrà infatti ricondotti ad una pagina in cui poter
inserire l'indirizzo mail associato al proprio utente, indirizzo questo
cui verrà inviata un'apposita mail contente il link da utilizzare per
resettare la propria utenza.

![\\\\doctohelp\\D\\ManPassweb_Ecommerce_Sviluppo\\Videate\\profilo_2fa_4.bmp](./assets/media/image18.png)

Cliccando sul link presente all'interno di questa mail, l'utente verrà
riportato nelle stesse condizioni in cui si trovava al primo accesso,
per cui una volta inserire le proprie credenziali (Username e Password)
verrà nuovamente mostrato il QR code necessario per attivare all'interno
dell' App o del plugin descritto nel capitolo precedente, la generazione
del codice a 6 cifre richiesto per completare il processo di
autenticazione.

**ATTENZIONE! In questo senso è di fondamentale importanza verificare di
aver associato al proprio account utente un indirizzo mail al quale
poter poi accedere. In caso contrario per effettuare il reset della
propria utenza sarà necessario fare apposita richiesta direttamente a
Passepartout**

Come precedentemente evidenziato, infine, è sempre possibile resettare
l'autenticazione a due fattori agendo direttamente anche dal profilo del
relativo utente

In particolare, nel momento in cui l'esigenza dovesse essere quella di
resettare una specifica utenza relativamente al meccanismo di
autenticazione a due fattori, sarà sufficiente cliccare sul pulsante
"**Resetta autenticazione a due fattori**" evidenziato in figura

![\\\\doctohelp\\D\\ManPassweb_Ecommerce_Sviluppo\\Videate\\profilo_2fa_5.bmp](./assets/media/image19.png)

Cliccando su questo pulsante infatti l'utenza verrà riportata nelle
condizioni iniziali e, al prossimo accesso, dopo aver inserito le
relative credenziali (Username e Password) verrà mostrato nuovamente il
QR Code necessario per attivare all'interno dell'App Google
Authenticator la generazione del codice a 6 cifre.

Lo stesso QR Code, come si può facilmente notare, sarà comunque sempre
accessibile anche all'interno dalle pagina "**Profilo Utente**" e,
all'occorrenza, potrà quindi essere utilizzato per attivare nuovamente
la generazione del codice all'interno della propria app di
autenticazione.
