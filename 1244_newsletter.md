# NEWSLETTER



Il componente **"Iscrizione Newsletter"**

![\\\\doctohelp\\D\\ManPassweb_Ecommerce_Sviluppo\\Videate\\componente_iscrizione_newsletter_res.bmp](./assets/media/image53.png)

consente di inserire all'interno del proprio sito web un form di
iscrizione ad un servizio di Newsletter gestito grazie
**all'integrazione tra Passweb e MailChimp (www.mailchimp.com)** uno dei
più diffusi ed utilizzati servizi on line di distribuzione di Newsletter
ed email marketing.

Di seguito verranno analizzate le diverse operazioni da effettuare, lato
Passweb, per poter

- Inserire, all'interno del proprio sito Passweb, il form di iscrizione
  alla newsletter realizzato con MailChimp

- Configurare e personalizzare i Template da utilizzare nelle varie
  campagne

- Creare delle campagne

- Inviare la newsletter

Prima di iniziare occorre però chiarire alcuni concetti:

- L'integrazione tra Passweb e MailChimp prevede che alcune operazioni
  di fondamentale importanza, come ad esempio:

  - **la realizzazione e la gestione del form di iscrizione alla
    Newsletter**

  - **la creazione e la gestione delle liste di iscritti**

  - **la creazione e la gestione dei template da utilizzare nelle varie
    campagne**

  - **la creazione e la gestione dei gruppi di interesse**

  - **la consultazione delle statistiche relativamente alle varie
    campagne realizzate**

> debbano necessariamente essere effettuate all'interno di MailChimp, in
> maniera, quindi, totalmente indipendente da Passweb.

- Una volta creato, in MailChimp, il form di iscrizione, questo verrà
  importato in Passweb mediante l'utilizzo del componente **"Iscrizione
  Newsletter"**. La personalizzazione grafica del form di iscrizione
  potrà quindi avvenire direttamente all'interno di Passweb, in maniera
  tale da poterlo integrare completamente con il proprio layout grafico,
  secondo le comuni procedure di editing disponibili in Passweb.

- Dopo aver creato in MailChimp una o più liste di iscrizione, queste,
  con i relativi utenti, potranno essere sincronizzate ed importate
  direttamente all'interno del proprio sito Passweb, in maniera tale da
  poter essere poi utilizzate per inviare delle campagne direttamente
  dal proprio sito, senza quindi la necessità di dover effettuare questo
  tipo di operazioni direttamente da MailChimp

- La creazione e l'invio di una campagna è un operazione che può essere
  fatta:

  - **Operando direttamente all'interno di MailChimp**. In queste
    condizioni sarà possibile utilizzare uno qualsiasi dei template
    messi a disposizione da MailChimp. I contenuti della Newsletter
    dovranno essere inseriti direttamente in MailChimp e non potranno
    sfruttare dunque nessun automatismo e/o collegamento con eventuali
    Contenuti CMS gestiti ed editati all'interno del proprio sito
    Passweb

  - **Operando direttamente all'interno del proprio sito Passweb.** In
    queste condizioni sarà possibile importare in Passweb solo ed
    esclusivamente quei template precedentemente salvati, in MailChimp,
    nella sezione **"My Templates".** Il Layout di questi template potrà
    quindi essere modificato solo ed esclusivamente all'interno di
    MailChimp. I contenuti della Newsletter potranno invece essere
    editati direttamente all'interno di Passweb in fase di creazione e
    gestione della relativa campagna e potranno inoltre essere prelevati
    direttamente dai contenuti CMS e/o da alcuni dati relativi ai
    prodotti venduti all'interno del proprio sito Ecommerce.

Per maggiori informazioni relativamente alla gestione di MailChimp si
vedano anche i precedenti capitoli di questo manuale oppure le
specifiche guide messe a disposizione da MailChimp stesso all'interno
del proprio sito

