# PAGINA 404



La sezione "**Pagina 404**" consente di impostare, per la Variante in
esame, la pagina del sito cui un visitatore verrà automaticamente
ridiretto nel caso in cui la pagina effettivamente richiesta non dovesse
esistere.

![\\\\doctohelp\\D\\ManPassweb_Ecommerce_Sviluppo\\Videate\\variante_8_res.bmp](./assets/media/image24.png)

Nel momento in cui la Variante in esame dovesse essere portata on line,
potrebbe infatti succedere che, navigando il sito, gli utenti finiscano
su pagine che non esistono, o perché hanno digitato un URL sbagliato
oppure perché hanno seguito un link rotto, il che generebbe una risposta
di errore da parte del browser di tipo 404 = Pagina non trovata.

Il fatto di avere una pagina 404 personalizzata, anziché un anonimo
messaggio di errore, in grado di guidare il visitatore su un'altra
pagina utile del sito, migliorerà di molto la sua esperienza d'uso. In
questo senso sarebbe utile, ad esempio, che la pagina utilizzata in
Passweb per gestire i codici di errore 404 avesse un link di ritorno
alla pagina principale, a pagine correlate o a sezioni popolari del
sito.

L'impostazione di questo parametro, comunque non obbligatorio, offre
quindi agli utenti la possibilità di personalizzare questi errori 404
creandosi una apposita pagina cui ricondurre automaticamente gli utenti
nel caso in cui si dovesse verificare una cosa di questo tipo.

