# COMPONENTE CATALOGO E-COMMERCE



Il Componente **"Catalogo E-commerce"** è uno dei componenti
indispensabili per il corretto funzionamento di un sito e-commerce. Tale
Componente **rappresenta infatti il negozio web vero e proprio**,
consente quindi di inserire e visualizzare all'interno della pagina
l'elenco di tutti gli articoli correttamente esportati dal gestionale e
che potranno, d'ora in avanti, essere acquistati all'interno del sito.

![](./assets/media/image1.png)

Per sua stessa natura dunque, **il Componente "Catalogo E-commerce"
potrà essere inserito unicamente all'interno della pagina "Negozio" o di
una qualsiasi pagina di tipo "Catalogo"** (per maggiori informazioni in
merito si veda anche la sezione di questo manuale relativa alle diverse
tipologie di pagina gestite da Passweb).

In particolare, se inserito all'interno della pagina "Negozio", esso
consentirà di visualizzare indistintamente tutti gli articoli gestiti
sul sito; se inserito invece all'interno di una pagina di tipo
"Catalogo", esso consentirà di visualizzare, tra tutti gli articoli
gestiti, solamente quelli associati all'interno del gestionale alla
categoria merceologica corrispondente alla relativa pagina "Catalogo".

