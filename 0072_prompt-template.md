# PROMPT TEMPLATE



Una delle cose di fondamentale importanza da tenere in considerazione
utilizzando i modelli di intelligenza artificiale è che questi modelli,
compreso Chat GPT, **generano dei contenuti sulla base di specifici
prompt che ricevono in ingresso**.

In altri termini dunque **un prompt altro non è se non un'istruzione
inviata a Chat GPT per farle generare determinati contenuti in un
determinato modo**.

Non si tratta quindi della sola domanda posta al modello di intelligenza
artificiale, che rimane comunque la parte principale del prompt stesso,
ma anche di tutta una serie di altre istruzioni (fornite sempre in
linguaggio naturale attraverso quello che viene solitamente chiamato
"prompt di sistema") che possono fornire un contesto più o meno
specifico alla domanda e che possono indicare al modello stesso come
dovrà effettivamente comportarsi nel fornire la risposta richiesta.

Ora, considerando che il modulo Passweb AI permette di generare
contenuti di diverso tipo che possono andare dalle descrizioni dei
prodotti (estese o brevi) ai post CMS, ai contenuti SEO ... sarà
necessario definire, per prima cosa, i prompt che dovranno essere
utilizzati per generare le diverse tipologie di contenuto indicando
anche su quali campi quello specifico prompt potrà essere utilizzato
oltre che, ovviamente, le istruzioni che il modello di AI dovrà seguire
per rispondere a quella specifica domanda e per generare quindi quello
specifico contenuto.

Tenendo conto di quanto appena detto, nel momento in cui volessimo, ad
esempio, utilizzare l'AI per generare descrizione di un prodotto, sia
quella breve che quella estesa, dovremmo definire, per prima cosa, due
diversi prompt:

- Il primo, che utilizzeremo per generare la descrizione breve del
  prodotto, potrà essere associato, ad esempio, al campo "Descrizione"
  in maniera tale da farlo poi comparire tra i prompt selezionabili
  cliccando sul pulsante "Genera con AI" presente in corrispondenza del
  relativo campo dell'anagrafica passweb di ogni singolo articolo.

> In questo caso inoltre, il modello di AI dovrà essere istruito per
> fornire una risposta breve (utilizzando ad esempio un massimo di 100
> caratteri)

- Il secondo, che utilizzeremo per generare una descrizione estesa,
  magari anche in formato HTML, dovrà invece avere caratteristiche
  diverse dal precedente. Potrà essere associato ad esempio al campo
  "Descrizione HTML" in maniera tale da farlo poi comparire tra i prompt
  selezionabili cliccando sul pulsante "Genera con AI" presente in
  corrispondenza del relativo campo dell'anagrafica passweb di ogni
  singolo articolo.

> In questo caso inoltre il modello dovrà essere istruito per fornire
> una risposta estesa (quindi non più di soli 100 caratteri) in formato
> HTML e magari utilizzando anche determinate parole chiave

**ATTENZIONE!** Attivando il modulo Passweb AI avremo già a disposizione
una serie di template di prompt predefiniti da poter personalizzare e
utilizzare in fase di generazione delle diverse tipologie di contenuto.

La sezione "**Prompt Template**", accessibile dalla corrispondente voce
del menu principale ("*Sito -- Passweb AI -- Prompt Template*") consente
di accedere a questi prompt predefiniti e, ovviamente, anche di crearne
di nuovi.

![](./assets/media/image372.png)

Per ogni prompt presente in elenco viene indicato il Titolo ad esso
assegnato (colonna "**Titolo**") la sua Descrizione (colonna
"**Descrizione**") e la relativa categoria di appartenenza (colonna
"**Categoria**"), categoria questa che definisce già la tipologia di
contenuto per cui quello stesso prompt potrà effettivamente essere
utilizzato.

Come detto però, oltre alla categoria, un prompt dovrà essere assegnato
a determinati campi (che ovviamente varieranno in relazione alla
Tipologia considerata) e potrà poi essere utilizzato solo su questi
stessi campi.

In questo senso il pulsante raffigurante una piccola i (
![Videate\\icona_proprieta.bmp](./assets/media/image373.png) ), posto in corrispondenza di ogni
singola riga della griglia, consente di visualizzare i campi di
destinazione su cui è stato impostato il relativo template e di avere
quindi subito chiaro dove quello specifico prompt potrà poi
effettivamente essere utilizzato.

![](./assets/media/image374.png)

Il campo di ricerca attivabile cliccando sulla lente di ingrandimento,
presente in testata di ogni singola colonna, consente di filtrare i dati
in griglia sulla base dei valori presenti all'interno della colonna
stessa.

Una volta impostato un filtro di ricerca, per poterlo poi eliminare sarà
sufficiente cliccare sull'icona raffigurante una piccola lente di
ingrandimento con un -- all'interno (
![Videate\\icona_elimina_filtro.bmp](./assets/media/image375.png) ) che comparirà in testata alla colonna
in corrispondenza della quale è stato impostato il filtro stesso.

Infine è anche possibile ordinare, in maniera crescente e/o decrescente,
gli elementi in griglia cliccando semplicemente sull'icona raffigurante
due piccole frecce posta anch' essa in testata ad ogni singola colonna
della griglia (
![Videate\\icona_ordinamento_griglia.bmp](./assets/media/image376.png) )

Le righe evidenziate con un piccolo bordo azzurro identificano i prompt
impostati come "**Default**" per i campi cui sono stati associati

![](./assets/media/image377.png)

**ATTENZIONE!** I prompt di Default saranno poi collegati alla
funzionalità di "**One Click**", funzionalità questa che permetterà
all'utente di generare dei contenuti in maniera più automatizzata e
veloce senza dover cioè selezionare, prima di tutto, uno specifico
prompt da utilizzare per porre la domanda alla AI (e questo proprio
grazie al fatto che il prompt utilizzato sarà esattamente quello
impostato come default)

![Videate\\passweb_ai_prompt_template_oneclick.bmp](./assets/media/image378.png)

Per maggiori informazioni in merito alla funzionalità di "One Click" si
rimanda a quanto indicato all'interno del successivo capitolo
("*Generazione di Contenuti One Click*") di questo manuale

I pulsanti presenti nella barra degli strumenti della maschera "Prompt
Template" consentono rispettivamente di:

**Elimina** (
![Videate\\pulsante_elimina.bmp](./assets/media/image379.png) ): consente di eliminare il template
attualmente selezionato in elenco.

**Modifica** (
![Videate\\pulsante_modifica.bmp](./assets/media/image380.png) ): consente di modificare e
personalizzare il template attualmente selezionato in elenco

**Aggiungi** (
![Videate\\pulsante_aggiungi.bmp](./assets/media/image381.png) ): consente di definire un nuovo prompt.
Per maggiori informazioni in merito alla creazione di un nuovo Prompt si
rimanda a quanto indicato nel successivo capitolo ("*Creazione di un
nuovo Prompt*") di questo manuale.

**Prompt Predefiniti** (
![Videate\\pulsante_prompt_predefiniti.bmp](./assets/media/image382.png) ): consente di accedere alla sezione dei
Prompt Predefiniti messi a disposizione da Passweb. Per maggiori
informazioni relativamente a questi Prompt si rimanda a quanto indicato
nel successivo capitolo ("*Prompt Predefiniti*") di questo manuale

