# GESTIONE TAGS



La pagina **"Tags"** accessibile dalla voce di menu ***"Sito -- Gestione
CMS"*** consente di definire una libreria di Tags da poter poi associare
ai singoli post, offrendo quindi un'ulteriore possibilità di
categorizzazione per i contenuti CMS del sito.

Un Tag infatti altro non è se non una parola chiave associata ad un
oggetto, nello specifico un post, che descrive l\'oggetto stesso
rendendo possibile la classificazione e la ricerca di informazioni
basata su parole chiave. Generalmente i tag sono scelti e definiti in
base a criteri informali, e personalmente, dagli autori/creatori del
post.

All'interno della sezione "Tags" verrà quindi visualizzata la maschera
"**Gestione CMS -- Tags**"

![\\\\doctohelp\\D\\ManPassweb_Ecommerce_Sviluppo\\Videate\\gestione_tags.bmp](./assets/media/image558.png){width="5.746527777777778in"
height="3.49375in"}

contenente l'elenco di tutti i tag attualmente codificati all'interno
del sito.

I pulsanti presenti nella barra degli strumenti consentono
rispettivamente di:

- **Elimina Tag:** consente di eliminare dalla libreria il tag
  attualmente selezionato in elenco.

- **Nuovo Tag:** consente di codificare un nuovo tag aggiungendolo alla
  libreria.

Cliccando su quest'ultimo pulsante verrà quindi visualizzata nella parte
bassa della maschera la sezione "**Nuovo Tag**"

![\\\\doctohelp\\D\\ManPassweb_Ecommerce_Sviluppo\\Videate\\nuovo_tag.bmp](./assets/media/image559.png){width="5.746527777777778in"
height="3.49375in"}

all'interno della quale poter specificare il nuovo Tag da aggiungere in
libreria.

Come precedentemente evidenziato, inoltre, sarà possibile codificare dei
nuovi tag da aggiungere in libreria anche direttamente in fase di
associazione di questi stessi tag ai vari post.

**NOTA BENE**: per maggiori informazioni relativamente a come associare
uno o più tag presenti in libreria ai singoli post si veda anche la
sezione "Live Editing -- Gestione Cms -- Gestione Contenuti" di questo
manuale

I tag associati ai vari post potranno poi essere visualizzati
all'interno dei vari componenti CMS, "Lista News" , "Archivio News" ecc
... oppure potranno essere utilizzati per generare uno specifico
componente CMS denominato "**Tag Cloud**"

**NOTA BENE**: per maggiori informazioni relativamente alla gestione dei
componenti CMS e nello specifico alla gestione del componente "Tag
Cloud" si rimanda ai corrispondenti capitoli di questo manuale.

