# ASSOCIAZIONE DI IMMAGINI E SCHEDE TECNICHE ALLO SPECIFICO ARTICOLO DA MEXAL



Nel caso in cui si decida di gestire le varie risorse, immagini e/o
schede tecniche, associate agli articoli di un sito E-commerce operando
per questo direttamente all'interno del gestionale, la prima cosa da
fare sarà, ovviamente, quella di associare in Mexal, ad ogni singolo
articolo, le varie immagini e/o schede tecniche memorizzandole, ad
esempio, all\'interno di **Docuvision**.

**ATTENZIONE! A differenza dei dati aggiuntivi articolo, legati alle
Funzionalità Mexal e gestiti, all'interno di Mexal stesso, mediante
un'apposita videata aggiuntiva articolo per ognuno dei 9 possibili siti
collegati alla stessa azienda, le immagini e/o le schede tecniche
associate all'articolo direttamente da Mexal, sono uniche per tutti i
siti su cui lo stesso articolo verrà poi esportato**

Nel caso in cui l'esigenza dovesse essere quella di esportare uno stesso
articolo su più siti differenti e gestire su ognuno di essi immagini e/o
schede tecniche diverse sarà necessario, per forza di cose, associare le
diverse risorse all'articolo direttamente dal Wizard dei diversi siti.

Relativamente alle immagini articolo, e nello specifico all'**Immagine
del Catalogo** (immagine che verrà poi utilizzata all'interno del
negozio web) è possibile operare in Mexal in due modi differenti:

- **Dall'Anagrafica dello specifico articolo**, utilizzando la relativa
  risorsa **"Immagine Articolo"**

- **Da Docuvision**, memorizzando tale risorsa assieme alle altre
  (immagini della scheda prodotto e/o schede tecniche) relative allo
  stesso articolo.

Nel caso in cui si decida di gestire l'**Immagine del Catalogo**
direttamente dall'anagrafica dell'articolo, occorrerà utilizzare una
delle tre immagini, nello specifico l'**Immagine Articolo**, che è
possibile associare all'articolo stesso partendo direttamente dalla sua
anagrafica.

In queste condizioni sarà quindi necessario:

1.  Portarsi nell'anagrafica dell'articolo desiderato

2.  Cliccare sul pulsante **"Immagini Articolo"** **(F11)**

![\\\\doctohelp\\D\\ManPassweb_Ecommerce\\Videate\\scelta_funzione_mexal.bmp](./assets/media/image53.png){width="4.643055555555556in"
height="2.4347222222222222in"}

> E selezionare la voce **"Acquisisci Immagine Articolo"**.

![\\\\doctohelp\\D\\ManPassweb_Ecommerce\\Videate\\acquisici_immagine_articolo.bmp](./assets/media/image54.png){width="1.9416666666666667in"
height="1.0451388888888888in"}

3.  Selezionare quindi la sorgente di acquisizione e caricare infine la
    risorsa desiderata.

**NOTA BENE:** potrà essere considerata come **"Immagine del catalogo"**
all'interno di Passweb unicamente l'**Immagine Articolo**
dell'anagrafica Mexal. Non verranno invece considerate in alcun modo, ai
fini del sito e-commerce, ne l'**Immagine Catalogo** ne l'**Icona
Articolo** dell'anagrafica Mexal.

**NOTA BENE:** per maggiori informazioni relativamente alla gestione in
Mexal delle tre risorse "Immagine Articolo", "Immagine Catalogo" e "
Icona Articolo" si rimanda allo specifico manuale Mexal.

Nel caso in cui si decida invece di gestire tutte le immagini (quella
del catalogo più le eventuali immagini aggiuntive da utilizzare in
scheda prodotto) **tramite Docuvision** sarà necessario seguire la
procedura qui di seguito riportata.

**ATTENZIONE! la procedura è valida anche per l'acquisizione delle altre
risorse (Scheda prodotto e Schede Tecniche) associabili allo specifico
articolo**

Sarà quindi necessario:

1.  Assicurarsi di aver attivo in Mexal almeno il modulo **Docuvision
    Base**.

2.  Flaggare il parametro **\"Gestione completa\"** (\"*Anagrafica
    Azienda -- Dati Aziendali(F4) -- Configurazione Moduli --
    Docuvision*\").

![\\\\doctohelp\\D\\ManPassweb_Ecommerce\\Videate\\dati_aziendali_configurazione
\_docuvision.bmp](./assets/media/image55.png){width="2.870138888888889in"
height="1.4090277777777778in"}

> Tale parametro consentirà infatti di attivare in anagrafica articoli
> il pulsante **\"Acquisisci Docuvision (F4)"** attraverso il quale
> poter poi associare all\'articolo in esame immagini e schede tecniche.

3.  Portarsi nell\'anagrafica dell\'articolo desiderato e cliccare sul
    pulsante **\"Acquisisci Docuvision (F4)"**. Verrà in questo modo
    aperta la maschera \"**Documenti allegati**\" qui di seguito
    riportata:

![\\\\doctohelp\\D\\ManPassweb_Ecommerce\\Videate\\acquisici_risorsa_docuvision_1.bmp](./assets/media/image56.png){width="4.5in"
height="1.9416666666666667in"}

> attraverso la quale poter visualizzare l'elenco delle risorse
> eventualmente già caricate all'interno di Docuvision ed associate
> all'articolo in esame.

4.  Cliccare sul pulsante **"Aggiungi Documento (Shift + F8)"**. Verrà
    in questo modo aperta la maschera **"Tipo Allegato"** qui di seguito
    riportata.

![\\\\doctohelp\\D\\ManPassweb_Ecommerce_Sviluppo\\Videate\\tipo_allegato_docuvision.bmp](./assets/media/image57.png){width="2.629861111111111in"
height="1.0777777777777777in"}

> attraverso la quale poter selezionare il tipo di risorsa da associare
> all'articolo in esame. In particolare dunque il campo:
>
> **Tipo allegato per articolo:** consente di definire la tipologia di
> risorsa associata all'articolo. E' possibile selezionare uno tra i
> seguenti valori:

- **I -- Immagine:** valore da selezionare nel caso in cui la risorsa da
  caricare sia una delle immagini articolo da utilizzare all'interno del
  sito web.

> Il successivo campo **"Progressivo Immagine"** permetterà poi di
> definire il numero progressivo dell'immagine che si sta caricando.
> All'interno di Passweb è infatti possibile gestire più immagini per
> uno stesso articolo (un'immagine per il catalogo, un'immagine
> principale più varie immagini secondarie per la scheda prodotto).
>
> **ATTENZIONE**: non viene effettuato, lato gestionale, alcun controllo
> sul tipo di file immagine che si sta caricando. Visto comunque
> l'utilizzo che verrà fatto di queste immagini si consiglia di
> ricorrere ai formati .jpeg, o .png (ottimizzati) in modo tale da non
> appesantire troppo la pagina web. Si consiglia inoltre di non
> utilizzare mai immagini di dimensioni (altezza e larghezza) inferiori
> a quelle che le stesse immagini dovranno poi andare ad assumere
> all'interno del sito web per non perdere la qualità delle immagini.
>
> **Nel caso in cui sia stata associata in Mexal, nell'anagrafica
> dell'articolo in esame, una specifica immagine alla risorsa "Immagine
> Articolo"** questa verrà sempre considerata da Passweb come "Immagine
> del catalogo" e verrà quindi utilizzata, indipendentemente da tutto il
> resto, all'interno del negozio web.
>
> In queste condizioni inoltre:

- la prima immagine caricata per lo stesso articolo all'interno di
  Docuvision, verrà considerata da Passweb, come "**Immagine Principale
  della Scheda Prodotto**";

- la seconda e le successive immagini caricate per lo stesso articolo
  all'interno di Docuvision, verranno considerate da Passweb come
  **"Immagini Secondarie della Scheda Prodotto"**.

> **Nel caso in cui NON sia stata associata in Mexal, nell'anagrafica
> dell'articolo in esame, nessuna immagine alla risorsa "Immagine
> Articolo"** e venga gestito tutto dunque tramite Docuvision, bisognerà
> allora considerare che:

- la prima immagine caricata per l'articolo all'interno di Docuvision,
  verrà considerata da Passweb, come "**Immagine del catalogo"** ed
  utilizzata dunque all'interno del negozio web**;**

- la seconda immagine caricata per l'articolo all'interno di Docuvision,
  verrà considerata da Passweb, come "**Immagine Principale della Scheda
  Prodotto**";

- la terza e le successive immagini caricate per lo stesso articolo
  all'interno di Docuvision, verranno considerate da Passweb come
  **"Immagini Secondarie della Scheda Prodotto"**.

> Il campo "**Tabella Tagli**e" consente invece di indicare il numero
> della serie corrispondente alla specifica Taglia / Colore cui dovrà
> essere associata l'immagine in esame
>
> **ATTENZIONE! Il campo "Tabella Taglie" è visibile solo per articoli
> gestiti a Taglie e / Colori e quindi solo nel caso in cui l'articolo
> in questione abbia il campo "Altra U.M" della sua anagrafica
> gestionale valorizzato con una delle serie gestite all'interno della
> corrispondente tabella Mexal**
>
> Grazie a questo campo sarà quindi possibile associare determinate
> immagini a specifiche taglie / colori, cosa questa che si rifletterà
> poi anche all'interno del sito web dove selezionando, per l'articolo
> in questione, una specifica taglia / colore potranno essere
> visualizzate solo le immagini ad essa associate.
>
> Supponiamo, ad esempio, di fare riferimento ad una tabella taglie del
> tipo di quella di seguito riportata

![\\\\doctohelp\\D\\ManPassweb_Ecommerce_Sviluppo\\Videate\\immagini_per_taglia_1.bmp](./assets/media/image58.png){width="4.454861111111111in"
height="2.3048611111111112in"}

> e di considerare un articolo gestito a colori e quindi appartenente
> alla serie 3 evidenziata in figura

![\\\\doctohelp\\D\\ManPassweb_Ecommerce_Sviluppo\\Videate\\immagini_per_taglia_2.bmp](./assets/media/image59.png){width="5.513194444444444in"
height="3.285416666666667in"}

> Nel momento in cui l'esigenza dovesse essere quindi quella di
> associare una o più immagini in maniera specifica al colore BLU di
> questo articolo, in fase di acquisizione di queste stesse immagini
> **dovremo impostare il campo "Tabella Taglie" della maschera "Tipo
> Allegato" sul valore 4** (valore questo che individua effettivamente
> l'elemento BLU della serie cui appartiene l'articolo in esame)

![\\\\doctohelp\\D\\ManPassweb_Ecommerce_Sviluppo\\Videate\\immagini_per_taglia_3.bmp](./assets/media/image60.png){width="4.454861111111111in"
height="2.3833333333333333in"}

> **ATTENZIONE!** Nel momento in cui il campo "Tabella taglie" dovesse
> essere lasciato vuoto l'immagine verrà associata all'articolo in
> generale e non ad una specifica taglia / colore. In queste condizioni
> quindi, sul sito web, l'immagine in questione verrà sempre
> visualizzata indipendentemente dalla specifica taglia / colore
> selezionata dall'utente

- **S -- Scheda:** valore da selezionare nel caso in cui la risorsa da
  caricare sia una delle schede tecniche da associare all'articolo e da
  poter poi downlodare direttamente dal sito web.

![\\\\doctohelp\\D\\ManPassweb_Ecommerce_Sviluppo\\Videate\\tipo_allegato_scheda.bmp](./assets/media/image61.png){width="2.629861111111111in"
height="1.0777777777777777in"}

> **ATTENZIONE!** E' possibile gestire un massimo di 99 schede tecniche
> per ogni lingua attiva all'interno del sito ( e in mexal)
>
> Il campo **"Lingua Estera"** permetterà di definire la lingua cui
> associare la scheda tecnica che si sta caricando. Il sito web può
> infatti essere realizzato in più lingue differenti (oltre
> all'italiano) e sarà quindi possibile associare fino ad un massimo di
> 99 schede tecnica per ciascuna delle lingue gestite.
>
> All'interno del campo "Lingua Estera" occorrerà specificare il codice
> corrispondente nella **"Tabella Lingue Estere"** di Mexal, alla lingua
> desiderata

![\\\\doctohelp\\D\\ManPassweb_Ecommerce\\Videate\\tabella_lingue_estere.bmp](./assets/media/image62.png){width="1.2402777777777778in"
height="1.2791666666666666in"}

> **ATTENZIONE\|** Nel caso in cui nel campo in oggetto venga inserito
> **il valore 0 o venga lasciato vuoto**, per la scheda tecnica verrà
> considerata la **lingua** **italiana**.
>
> Il campo "**Progressivo scheda**" consente invece di associare alla
> scheda in esame un determinato progressivo (da 1 a 99).
>
> All'interno del sito, infine, sarà poi possibile indicare, utilizzando
> questo stesso progressivo, quale delle 99 schede tecniche inserire
> nella scheda prodotto (per maggiori informazioni in merito si veda
> anche quanto indicato all'interno del capitolo "*Varianti Sito
> Responsive -- Lista Componenti Ecommerce -- Componenti interni ai
> componenti ecommerce -- Componente Scheda Prodotto*" di questo
> manuale).
>
> **ATTENZIONE!** Le schede tecniche così associate agli articoli
> verranno poi downlodate dal sito web . Si consiglia pertanto la
> realizzazione e l'utilizzo di schede tecniche in formato word (.doc) o
> .pdf.

- **D -- Descrizione Aggiuntiva:** valore da selezionare nel caso in cui
  la risorsa da caricare sia la descrizione aggiuntiva dell'articolo
  selezionato.

![\\\\doctohelp\\D\\ManPassweb_Ecommerce_Sviluppo\\Videate\\tipo_allegato_descrizione.bmp](./assets/media/image63.png){width="2.629861111111111in"
height="1.0777777777777777in"}

> Il successivo campo **"Lingua Estera"** permetterà di definire la
> lingua della descrizione aggiuntiva che si sta caricando. Il sito web
> può infatti essere realizzato in più lingue differenti (oltre
> all'italiano) e sarà quindi possibile caricare una descrizione
> aggiuntiva per ciascuna delle lingue gestite.
>
> All'interno del campo "Lingua Estera" occorrerà dunque specificare il
> codice corrispondente nella **"Tabella Lingue Estere"** di Mexal, alla
> lingua desiderata

![\\\\doctohelp\\D\\ManPassweb_Ecommerce\\Videate\\tabella_lingue_estere.bmp](./assets/media/image62.png){width="1.2402777777777778in"
height="1.2791666666666666in"}

> **ATTENZIONE!:** nel caso in cui nel campo in oggetto venga inserito
> **il valore 0 o venga lasciato vuoto**, per la descrizione aggiuntiva
> verrà considerata la **lingua** **italiana**.
>
> Per le descrizioni aggiuntive **è possibile utilizzare unicamente file
> .txt**. Il contenuto di tali file verrà poi visualizzato all'interno
> del sito web con la relativa formattazione definita in Passweb.

- **Generico (campo vuoto):** valore da selezionare nel caso in cui la
  risorsa da caricare **non** debba poi essere utilizzata all'interno
  del sito e-commerce.

5.  Dopo aver selezionato la tipologia di risorsa da caricare ed aver
    confermato tale scelta con F10, verrà visualizzata la maschera
    **"Acquisisci Documento da"** qui di seguito riportata

> ![\\\\doctohelp\\D\\ManPassweb_Ecommerce\\Videate\\lista_sorgenti_acquisizione.bmp](./assets/media/image64.png){width="1.636111111111111in"
> height="1.0777777777777777in"}
>
> attraverso la quale poter selezionare la sorgente da cui acquisire il
> file.
>
> Scegliendo, ad esempio, di acquisire la risorsa da Disco sarà poi
> necessario selezionare, tra quelle presenti all'interno del proprio
> pc, la specifica risorsa da acquisire:
>
> ![\\\\doctohelp\\D\\ManPassweb_Ecommerce\\Videate\\acquisici_da_disco.bmp](./assets/media/image65.png){width="5.785416666666666in"
> height="2.8375in"}
>
> Scegliendo invece di acquisire la risorsa da Docuvision occorrerà poi
> indicare il numero di un documento precedentemente inserito
> all\'interno del documentale:
>
> ![\\\\doctohelp\\D\\ManPassweb_Ecommerce\\Videate\\acquisisci_da_docuvision.bmp](./assets/media/image66.png){width="2.675in"
> height="0.7534722222222222in"}
>
> Il pulsante **\"Ricerca Documento\"**consente di effettuare ricerche
> all\'interno di Docuvision specificando differenti parametri di
> ricerca.

6.  Una volta individuata ed acquisita la risorsa desiderata si passerà
    poi alla maschera **\"Gestione Documento\"** qui di seguito
    riportata:

> ![\\\\doctohelp\\D\\ManPassweb_Ecommerce\\Videate\\gestione_documento_dv.bmp](./assets/media/image67.png){width="4.227083333333334in"
> height="2.363888888888889in"}
>
> all'interno della quale verranno visualizzati il **"Titolo"** e la
> **"Classe Documento"** impostati in automatico da Mexal per la risorsa
> che si sta acquisendo.
>
> **NOTA BENE:** il campo **\"Classe Documento\"** viene automaticamente
> compilato con il valore relativo alla classe \"Anagrafica Articolo\"
> (1200) ed è di fondamentale importanza non modificare in alcun modo
> tale valore.

Confermando quindi la maschera "Gestione Documento" sopra evidenziata
con F10, la nuova risorsa verrà associata all\'articolo in esame e
memorizzata in Docuvision.

> **NOTA BENE:** per informazioni più dettagliate relativamente
> all'utilizzo di Docuvision e a come dunque caricare e/o ricercare al
> suo interno determinate tipologie di documenti, si rimanda allo
> specifico manuale di Docuvision .

Una volta associate ai vari articoli immagini e schede tecniche, per
poter poi importare tali risorse all\'interno del sito web, sarà
sufficiente portarsi alla pagina "**Parametri di Sincronizzazione"** di
Passweb, accessibile dalla voce di menu *"Configurazione --
Sincronizzazione"*.

Il pulsante **\"Importa Risorse\"** presente all'interno della sezione
"**Importazione Risorse Articolo**" consente di sfruttare le
associazioni di immagini e schede tecniche che sono state realizzate per
i vari articoli all\'interno del gestionale, e di importare dunque,
direttamente da Mexal le varie risorse associate ad ogni singolo
articolo.

![\\\\doctohelp\\D\\ManPassweb_Ecommerce_Sviluppo\\Videate\\importa_risorse_articolo_sincronizzazione.bmp](./assets/media/image68.png){width="5.604166666666667in"
height="3.5256944444444445in"}

Grazie a questa operazione è quindi possibile gestire direttamente
all\'interno di Mexal tutte le informazioni, comprese immagini e schede
tecniche, che verranno poi pubblicate e visualizzate all\'interno del
sito web in corrispondenza di ogni singolo articolo.

**NOTA BENE:** l'importazione delle risorse articolo dal gestionale non
incide sul numero di sincronizzazioni disponibili da contratto.

Nel caso in cui siano già state associate, ad un certo articolo,
specifiche risorse, operando per questo direttamente all'interno del
Wizard di Passweb, la procedura di importazione delle risorse dal
gestionale potrebbe sovrascrivere le corrispondenti immagini e/o le
corrispondenti schede tecniche.

