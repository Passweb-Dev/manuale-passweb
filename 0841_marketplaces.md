# MARKETPLACES



Amazon è una piattaforma che si sviluppa su diversi Marketplace, dove
**un Marketplace altro non è se non uno specifico sito all'interno del
quale poter mettere in vendita i propri articoli secondo determinate
regole e possibilità**.

Una volta completato il processo di autorizzazione da parte dello
sviluppatore "Passepartout", ad utilizzare l'Account Venditore Pro di
Amazon per mettere in vendita articoli su uno dei suoi marketplace (come
descritto nei precedenti capitoli di questo manuale), il passo
successivo sarà dunque quello di decidere esattamente su quale dei
marketplace Amazon gestiti mettere in vendita i propri prodotti.

**ATTENZIONE!** Ogni marketplace è legato ad uno specifico paese, per
cui, decidendo ad esempio di mettere in vendita determinati articoli
all'interno del Marketplace italiano, questi stessi articoli sarebbero
ricercabili ed acquistabili solo all'interno di questo specifico
marketplace (e del relativo sito) ma non comparirebbero tra gli articoli
presenti, ad esempio, sul marketplace inglese, francese o tedesco.

**NOTA BENE:** le condizioni e le modalità con cui poter mettere in
vendita determinati articoli su Amazon sono dettate da Amazon stesso e
possono variare in relazione allo specifico marketplace selezionato.

Sotto questo punto di vista Passweb supporta, attualmente,
l'integrazione con i seguenti marketplace Amazon Europei:

- Italia

- Francia

- Germania

- Inghilterra

- Spagna

Oltre a questi sono supportati anche, **ma solo a livello di
importazione ordini** (non quindi per la pubblicazione di articoli) i
seguenti marketplace:

- Paesi Bassi

- Polonia

- Svezia

- Belgio

- Mexico

- Canada

- United States

Portandosi all'interno della sezione **"Marketplace"** accessibile dalla
voce di menu ***"Catalogo -- Amazon"*** verrà visualizzato l'elenco di
tutti i paesi e dei relativi marketplace che sarà possibile attivare e
su cui si potrà dunque decidere di mettere in vendita i propri articoli.

![](./assets/media/image195.png)

**ATTENZIONE!** Nel caso di siti Ecommerce collegati ad uno dei
gestionali Ho.Re.Ca. sono gestiti solo ed esclusivamente i Marketplace
Amazon che utilizzano, come valuta, l'Euro. In queste condizioni, non è
infatti presente all'interno del gestionale una tabella di conversione
delle valute da poter utilizzare per gestire i prezzi in valuta diversa
dall'Euro

Per ogni singolo marketplace presente in elenco viene indicato:

- Il nome del marketplace -- colonna **Nome**

- La zona geografica cui fa riferimento il marketplace -- colonna
  **Gruppo**

- L'indirizzo web del marketplace su cui verranno pubblicati gli
  articoli -- colonna **Sito**

- Lo stato di abilitazione del Marketplace -- colonna **Stato**

> **ATTENZIONE!** in relazione ai marketplace marcati come
> "**Disponibile per Pubblicazione Articoli e Ricezioni Ordini**" sarà
> possibile gestire sia la pubblicazione di prodotti che la ricezione di
> nuovi ordini. Il relazione invece ai marketplace marcati come
> "**Disponibile per Ricezione Ordini**" sarà possibile ricevere
> solamente nuovi ordini

- Lo stato relativo all'aggiornamento tra i dati presenti in Passweb,
  relativamente alle regole di gestione dello specifico marketplace, e
  quelli presenti invece sulla piattaforma Amazon -- colonna **Dettagli
  Sito**

In merito allo stato dell'aggiornamento delle regole di gestione dello
specifico marketplace occorre infatti sottolineare che,
**periodicamente, Amazon potrebbe aggiornare tali regole che potrebbero
quindi risultare diverse rispetto a quelle attualmente presenti
all'interno di Passweb**.

Se ciò dovesse avvenire, all'interno della maschera "Lista dei siti di
Amazon" verrà visualizzato, nella colonna "Dettagli Sito", lo stato
**"Da Aggiornare"**

**ATTENZIONE!** **Nel caso in cui le regole di gestione di un certo
marketplace non siano aggiornate con quelle effettivamente presenti in
Passweb (Dettagli Sito = Da Aggiornare) l'integrazione con quello
specifico marketplace potrebbe non funzionare correttamente**

In queste condizioni sarà quindi necessario selezionare il marketplace
non aggiornato e cliccare sul pulsante ( ) presente nella barra degli
strumenti.

Per attivare uno specifico marketplace e poter così esportare articoli
all'interno del corrispondente sito Amazon, è invece necessario
selezionarlo tra quelli disponibili in elenco e cliccare sul pulsante
"**Attiva Sito**" ( ) presente anch'esso nella contestuale barra degli
strumenti.

**ATTENZIONE!** La procedura di attivazione di un marketplace così come
quella di aggiornamento potrebbe richiedere diverso tempo per cui **è
necessario attenderne l'esito, che verrà comunicato via mail,** prima di
procedere ad un eventuale pubblicazione di articoli sul marketplace in
questione.

Per disattivare un marketplace sarà sufficiente, infine, selezionarlo e
cliccare sul pulsante "**Disattiva Sito**" ( )

**NOTA BENE:** disattivando un marketplace eventuali inserzioni e liste
collegate a quello stesso marketplace non verranno eliminate ma
l'accesso a questi elementi sarà inibito fintantoché il relativo
marketplace non verrà riabilitato.

In ogni caso, gli articoli già messi in vendita all'interno di un
Marketplace disabilitato continueranno a vivere come entità a se stanti
all'interno del corrispondente sito Amazon dove potranno ancora,
dipendentemente dalle loro regole di pubblicazione, essere acquistati.

Allo stesso modo sarà ancora possibile importare in Passweb ordini
originati sul marketplace Amazon a seguito dell'acquisto di tali
prodotti.

