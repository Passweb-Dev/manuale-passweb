# GESTIONE MINIMO E MASSIMO FATTURABILE



La sezione "**Gestione Minimo e Massimo Fatturabile**", presente
all'interno della maschera "**Configurazione Catalogo Mexal /
Ho.Re.Ca.**" consente di decidere se eventuali articoli gestiti con un
massimo/minimo fatturabile dovranno o meno essere aggiunti in carrello
anche nel caso in cui la quantità indicata dall'utente in fase di
acquisto non dovesse soddisfare le condizioni impostate.

![\\\\doctohelp\\D\\ManPassweb_Ecommerce_Sviluppo\\Videate\\configurazione_catalogo_mexal_maxmin_fatturabile.bmp](./assets/media/image13.png){width="5.825in"
height="3.545138888888889in"}

In particolare dunque per il parametro **Aggiungi al Carrello,** il
valore:

- **Sempre:** consente di aggiungere in carrello anche articoli le cui
  quantità non soddisfano eventuali condizioni di massimo/minimo
  fatturabile. Oltre ad aggiungere l'articolo in carrello, verrà anche
  aggiornata automaticamente la quantità in modo tale da soddisfare le
  condizioni di massimo/minimo fatturabile.

> In carrello verrà poi visualizzato, in corrispondenza della relativa
> riga articolo, un messaggio mediante il quale poter evidenziare il
> cambiamento della quantità in ordine effettuato automaticamente dal
> programma. Sarà quindi necessario confermare ulteriormente i dati
> presenti prima di poter procedere alla fase di checkout (in queste
> condizioni si consiglia di utilizzare, come modalità di aggiornamento
> dati per il carrello, l'aggiornamento per singola riga o per l'interno
> carrello)

- **Sempre senza aggiornamento automatico delle quantità:** consente di
  aggiungere in carrello anche articoli le cui quantità non soddisfano
  eventuali condizioni di massimo/minimo fatturabile. A differenza del
  caso precedente, questa volta l'articolo verrà aggiunto in carrello
  mantenendo però le quantità inizialmente impostate dall'utente. In
  conseguenza di ciò verrà poi visualizzato, in carrello, in
  corrispondenza della relativa riga articolo, un messaggio di errore e
  l'utente potrà proseguire con la conferma dell'ordine solo dopo aver
  risolto questo problema.

- **Solo se soddisfa le condizioni:** consente di aggiungere un articolo
  in carrello solo nel caso in cui la quantità indicata soddisfi
  eventuali condizioni di massimo/minimo fatturabile impostate
  sull'articolo stesso.

Per maggiori informazioni in merito alla possibilità di impostare, per
un determinato articolo una quantità massima/minima di vendita, si
vedano ad esempio le sezioni "*Configurazione -- Mexal Configurazione
Gestionale -- Attivazione Passweb -- Funzionalità Mexal Articoli --
Vendita Articoli per Quantità Massima / Minima*" e "*Catalogo --
Gestione Articoli -- Articoli -- Anagrafica Articolo/Servizio --
Anagrafica Passweb*" di questo manuale

