# GENERAZIONE DI CONTENUTI ONE CLICK



Come visto nel precedente capitolo di questo manuale l'utilizzo dei
prompt definiti all'interno della sezione "Template" può velocizzare
notevolmente l'interazione con l'AI evitando all'utente di dover
digitare ogni volta la stessa domanda.

Volendo per determinate tipologie di contenuto, questo processo potrebbe
anche essere ulteriormente velocizzato facendo in modo che, con un solo
click, venga inviato in maniera completamente automatica al modello di
AI un determinato prompt e che la risposta ottenuta sia immediatamente
inserita all'interno del relativo campo Passweb.

Questo tipo di processo è collegato alla funzionalità di "One Click" e
all'impostazione, per i campi Passweb per cui è possibile utilizzare
l'Intelligenza Artificiale, di un determinato prompt di default che,
ovviamente, sarà poi quello utilizzato per interagire con l'AI

**ATTENZIONE! la funzionalità One Click è disponibile solo per la
generazione di contenuti legati ai campi dell'Anagrafica Articolo
Passweb e per i campi dei contenuti CMS**

In sostanza dunque, per attivare questo tipo di funzionalità su di un
determinato campo Passweb, sarà necessario, per prima cosa, definire un
Template di prompt secondo quanto indicato nei precedenti capitoli di
questo manuale, e impostarlo poi come default per il campo o i campi a
cui è stato associato

![](./assets/media/image416.png)

Fatto questo, in corrispondenza del campo cui è stato associato il
Template di default comparirà, oltre al pulsante "Genera con AI", anche
un nuovo pulsante "**One Click**"

![](./assets/media/image417.png)

che, come detto, consentirà di velocizzare ancora di più il processo di
generazione dei contenuti.

Cliccando su questo pulsante verrà infatti inviato automaticamente
all'AI il prompt di default precedentemente definito e la risposta
ottenuta verrà inserita automaticamente all'interno del corrispondente
campo Passweb

![](./assets/media/image418.png)

Anche in questo caso, ovviamente, l'effettiva valorizzazione del campo
Passweb con il contenuto generato dall'AI avverrà solo al salvataggio
della corrispondente maschera del Wizard

Come si può facilmente comprendere questa modalità di generazione dei
contenuti è indubbiamente più veloce di quella standard ma, per contro,
non da all'utente la possibilità di intervenire per apportare eventuali
modifiche al prompt utilizzato prima di inviarlo definitivamente all'AI

**ATTENZIONE!** Nel momento in cui l'esigenza dovesse essere quella di
apportare delle variazioni al prompt utilizzato per interagire con l'AI
prima di avviare la generazione dei contenuti sarà necessario utilizzare
la modalità "standard" (pulsante "**Genera con AI**")

