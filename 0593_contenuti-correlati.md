# CONTENUTI CORRELATI



Il Componente **"Contenuti Correlati"**

![\\\\doctohelp\\D\\ManPassweb_Ecommerce_Sviluppo\\Videate\\componente_contenuti_correlati_res.bmp](./assets/media/image15.png){width="2.0909722222222222in"
height="2.5388888888888888in"}

permette di visualizzare una lista dei contenuti correlati ad una
specifica notizia, sulla base delle liste di correlazione definite nella
corrispondente sezione del Wizard.

> **NOTA BENE:** per maggiori informazioni relativamente a come creare e
> gestire le varie liste di correlazione (con o senza elemento di
> origine) si veda anche la corrispondente sezione di questo manuale
> ("Sito -- Gestione CMS -- Gestione Correlazioni").

Una lista di correlazione dunque altro non è se non un insieme di post,
un elenco di notizie, magari appartenenti a differenti categorie di
News, ma in qualche modo collegate tra loro (perché trattano comunque
argomenti simili).

Grazie a queste liste di correlazione è quindi possibile fare in modo
che, nel momento in cui un utente dovesse trovarsi a leggere il
dettaglio di una certa notizia pubblicata all'interno del sito, potrebbe
avere subito a disposizione anche tutti i contenuti presenti all'interno
della lista di correlazione cui appartiene la notizia che sta leggendo,
e quindi tutte le ulteriori notizie che in qualche modo potrebbero
interessargli.

In questo senso Passweb consente di creare diverse liste di correlazione
categorizzate per argomenti. Il componente CMS "Contenuti Correlati"
consentirà poi di inserire in diverse posizioni all'interno di diverse
pagine del sito liste di correlazione relative a diversi argomenti.

Sulla base di quanto appena detto dunque è chiaro che il componente
"Contenuti Correlati" dovrà essere contestualizzato anche e soprattutto
dal dettaglio di una specifica notizia. A seconda cioè delle specifica
notizia questo componente potrà avere certi contenuti oppure altri.

In conseguenza di ciò **il componente "Contenuti Correlati" dovrà essere
gestito sempre in combinazione con il componente "Dettaglio News" e/o
con il componente "Libro". In caso contrario tale componente
risulterebbe essere privo di contenuti.**

> **NOTA BENE:** il componente "Contenuti Correlati" può essere
> utilizzato sia come componente CMS di primo livello sia come
> componente CMS di secondo livello (inserito ad esempio all'interno di
> un componente Libro e/o di un componente Dettaglio News).

