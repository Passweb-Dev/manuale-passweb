# DATI COMPONENTE



La sezione "**Dati Componente**" presente nella maschera di
configurazione di ogni singolo Componente Passweb, consente di impostare
il contenuto e i principali parametri di configurazione del componente
in esame.

![\\\\doctohelp\\D\\ManPassweb_Ecommerce_Sviluppo\\Videate\\componenti-paragrafo-modcontenuto_res.bmp](./assets/media/image69.png)

Ovviamente i parametri presenti all'interno di questa sezione dipendono
dal particolare componente considerato per cui ogni componente avrà le
sue specifiche modalità di inserimento dei contenuti e i suoi specifici
parametri di configurazione.

Oltre a questo però sono presenti, generalmente nella parte alta della
maschera, anche alcuni parametri di base comuni a tutti, o per lo meno a
molti, dei componenti Passweb.

Tra questi potremo trovare:

- **Nome**: consente di assegnare un nome al Componente che si sta
  configurando

- **Pubblico (selezionato a default):** consente di impostare la
  visibilità del componente lato sito web. Se selezionato il
  corrispondente componente verrà correttamente pubblicato e
  visualizzato all'interno del sito. Nel caso in cui invece tale
  parametro non sia selezionato, il componente passerà in modalità
  "Offline", sarà quindi visibile all'interno del Wizard, dove potrà
  essere normalmente gestito, ma non verrà pubblicato e visualizzato
  all'interno del sito.

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> Nel primo dei due campi disponibili occorrerà quindi indicare,
> utilizzando l'apposito calendario, la data di inizio pubblicazione.
> Nel secondo campo andrà invece specificata la data di fine
> pubblicazione.
>
> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

Per maggiori informazioni relativamente agli specifici parametri di
configurazione di ogni singolo componente si vedano i relativi capitoli
di questo manuale

