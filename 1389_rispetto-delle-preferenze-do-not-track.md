# RISPETTO DELLE PREFERENZE "DO NOT TRACK"



Un'altra funzionalità molto interessante di Matomo in ottica Privacy e
GDPR è il supporto alle preferenze Do Not Track.

Do Not Track è una feature che può essere attivata a livello di browser
e che consente agli utenti di escludersi dal tracciamento dei siti che
visitano, includendo i servizi statistici, le reti pubblicitarie e le
piattaforme social.

Il GDPR in realtà non fa esplicito riferimento al fatto di dover
rispettare o meno questo tipo di preferenza impostata sul proprio
browser dagli utenti ma, chiaramente, il fatto di poterne tener conto in
Matomo aumenta ulteriormente il livello di privacy che si può fornire
agli utenti del sito.

Per attivare questa funzionalità è sufficiente accedere alla sezione
"**Opt-out Utenti**" presente all'interno del menu "**Privacy**" nella
pagina di **Amministrazione** della propria installazione Matomo e
selezionare l'opzione "**Abilita il supporto per Do Not Track**"
evidenziata in figura

![\\\\doctohelp\\D\\ManPassweb_Ecommerce_Sviluppo\\Videate\\matomo_16.bmp](./assets/media/image17.png)

In questo modo se gli utenti dovessero avere impostato il proprio
browser su "Non voglio essere tracciato" (DoNotTrack abilitato), Matomo
(indipendentemente da tutto il resto) non terrà traccia di queste
visite.

