# CATALOGO



Attraverso la voce di Menu Principale **"Catalogo"** è possibile
impostare e configurare tutto ciò che riguarda la gestione degli
articoli presenti all'interno del proprio negozio Web.

Tale sezione del Menu principale si suddivide in aree distinte
identificate ed accessibili dalle rispettive voci di menu:

- **Configurazione Parametri:** consente di impostare i principali
  parametri di configurazione relativi alla gestione del proprio
  catalogo web

- **Attributi Articoli:** consente di definire e gestire gli Attributi
  Articolo (siano essi attributi corrispondenti a specifici campi Mexal,
  o definiti direttamente all'interno di Passweb) attraverso cui poter
  categorizzare e descrivere i prodotti gestiti all'interno del sito.

- **Opzioni Articoli:** consente di definire e gestire le cosiddette
  custom option, ossia opzioni di personalizzazione dei prodotti venduti
  all'interno del proprio sito Ecommerce (il classico esempio è quello
  di un bracciale su cui poter incidere una frase personalizzata)

> **ATTENZIONE!** Per poter attivare la gestione delle Custom Option, e
> accedere quindi alla suddetta sezione del menu, è necessario
> acquistare il relativo modulo

- **Gestione Articoli:** all'interno di questa sezione sarà possibile
  visualizzare, opportunamente suddivisi per categoria merceologica, gli
  articoli attualmente gestiti all'interno del sito web. Sarà inoltre
  possibile visualizzare e gestire le varie risorse associate ai singoli
  articoli, nonché i relativi attributi.

- **EBay:** all'interno di questa sezione sarà possibile gestire
  l'esportazione e la messa in vendita di alcuni articoli, presenti
  all'interno del proprio sito E-commerce, su uno dei marketplace della
  piattaforma eBay.

- **Amazon:** all'interno di questa sezione sarà possibile gestire
  l'esportazione e la messa in vendita di alcuni articoli, presenti
  all'interno del proprio sito E-commerce, su uno dei marketplace della
  piattaforma Amazon

- **Altri Marketplace:** all'interno di questa sezione è possibile
  gestire l'integrazione tra Passweb e altre piattaforme di terze parti
  (Facebook, Google Shopping, Magento, Prestashop ...). A seconda della
  piattaforma selezionata l'integrazione potrà svilupparsi mediante la
  creazione di appositi feed articoli (es. motori a comparazione di
  prezzo come Kelkoo, Trova Prezzi piuttosto che sistemi di ricerca
  articoli come Doofinder) oppure mediante un esportazione /
  importazione diretta di articoli, ordini e clienti da e verso la
  piattaforma terza (es. Magento, Prestashop ...).

