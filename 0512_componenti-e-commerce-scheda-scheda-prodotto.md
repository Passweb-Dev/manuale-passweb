# COMPONENTI E-COMMERCE -- SCHEDA (SCHEDA PRODOTTO)



Il Componente **"Scheda"**

![\\\\doctohelp\\D\\ManPassweb_Ecommerce_Sviluppo\\Videate\\componente_scheda_res.bmp](./assets/media/image664.png){width="2.5340277777777778in"
height="3.122916666666667in"}

**può essere inserito unicamente all'interno del componente Ecommerce di
primo livello "Scheda Prodotto"**.

In particolare grazie a questo componente sarà possibile inserire
all'interno della "Scheda Prodotto", un link attraverso cui l'utente
potrà effettuare il download di una scheda tecnica realizzata ad esempio
in formato pdf, e associata in Docuvision allo specifico articolo.

> **NOTA BENE:** per maggiori informazioni relativamente a come
> associare mediante Docuvision allo specifico articolo una scheda
> prodotto che sia disponibile per il download all'interno del sito , si
> rimanda al relativo capitolo di questo manuale ("Associazione delle
> immagini e delle schede tecniche articolo all'interno del
> gestionale").

Rilasciando il Componente nella posizione desiderata all'interno della
pagina web, verrà visualizzata **la sua maschera di gestione e
configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_ecommerce_scheda_configurazione_res.bmp](./assets/media/image665.png){width="4.607638888888889in"
height="2.9506944444444443in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di specificare il nome del Componente che si sta
realizzando

**Pubblico:** consente di impostare la visibilità lato sito web del
componente che si sta realizzando.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

**Progressivo della scheda tecnica su Docuvision**: consente di indicare
il progressivo (da 1 a 99) che è stato associato in Docuvision alla
specifica scheda tecnica che dovrà essere scaricata mediante il
componente in oggetto.

![\\\\doctohelp\\D\\ManPassweb_Ecommerce_Sviluppo\\Videate\\componente_scheda_prodotto_progressivo.bmp](./assets/media/image666.png){width="2.6381944444444443in"
height="1.0798611111111112in"}

**ATTENZIONE!** Il campo "Progressivo della scheda tecnica su
Docuvision" non è obbligatorio. **Nel momento in cui dovesse essere
lasciato vuoto verrà considerato a default il progressivo 1**

**Testo del link:** consente di specificare, in tutte le lingue
attualmente gestite, il testo che verrà utilizzato sul front end del
sito per il pulsante di download della corrispondente scheda tecnica.

**ATTENZIONE!** Il campo "Testo del link" non è obbligatorio. Nel caso
in cui non dovesse essere specificato verrà utilizzato il testo generico
impostato, in corrispondenza del relativo componente, all'interno della
sezione "*Testi / Messaggi del sito -- Testi dei Componenti*" del
Wizard.

**Immagine / Immagine (Rollover):** consente di impostare un'immagine (e
quella che dovrà eventualmente essere visualizzata al passaggio del
mouse) da associare al pulsante di download della corrispondente scheda
tecnica

Il pulsante "**Applica impostazione Immagine alle altre Lingue**"
consente di utilizzare automaticamente l'immagine indicata per tutte le
lingue attualmente gestite all'interno del sito

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

