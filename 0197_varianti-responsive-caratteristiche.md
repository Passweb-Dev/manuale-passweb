# VARIANTI RESPONSIVE -- CARATTERISTICHE



Una **Variante Sito Responsiva** altro non è se non una particolare
versione del proprio sito in grado di adattarsi automaticamente alle
diverse risoluzioni del dispositivo di visualizzazione.

In relazione a questa specifica tipologia di Variante occorre
considerare che:

- Non è possibile assegnare a Varianti Responsive diverse, diversi url.

- Tutte le Varianti Responsive condividono la stessa base dati
  gestionale (articoli, clienti, parametri di configurazione, pagamenti
  ecc...). Non è quindi possibile collegare Varianti Responsive diverse
  a diverse installazioni gestionali.

- Ogni Variante Responsiva potrà avere una grafica propria con layout e
  componenti propri e diversi da quelli di qualsiasi altra Variante
  gestita

<!-- -->

- Sono caratterizzate da un'unica libreria di componenti responsivi in
  grado di adattarsi automaticamente alle diverse risoluzioni dei
  dispositivi di visualizzazione.

> **Una Variante Responsiva, se pubblicata, verrà visualizzata tanto su
> dispositivi Desktop quanto su dispositivi Mobile e, in entrambi i
> casi, la pagina web sarà sempre ottimizzata per lo specifico
> dispositivo utilizzato per la visualizzazione.**

Una volta creata la propria Variante Responsiva, sarà necessario
caricarla all'interno del Live Editing in maniera tale da poterla poi
gestire secondo le normali logiche previste da Passweb (creazione di
nuove pagine, aggiunta di nuovi componenti, personalizzazioni grafiche
di pagine e componenti mediante Style Editor, gestione di layout,
gestione dei modelli sito ecc ...)

Per maggiori informazioni relativamente al processo di creazione di una
Variante Responsiva su come poterla caricare all'interno del Live
Editing o su come poterla portare online si vedano i successivi capitoli
di questo manuale.

