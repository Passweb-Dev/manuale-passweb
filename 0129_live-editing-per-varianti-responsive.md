# LIVE EDITING PER VARIANTI RESPONSIVE



Il **Live Editing di Passweb** è a tutti gli effetti l'ambiente di
sviluppo del sito, l'area all'interno della quale poter operare per la
realizzazione del proprio sito web.

Non si tratta di un applicativo esterno che non trasmette la percezione
di quello che si sta facendo, Passweb è stato sviluppato secondo la
logica del *'What You See Is What You Get'* (WYSIWYG), ovvero *'quello
che vedi è quello che ottieni',* pertanto l'utente ha sempre la
percezione immediata di come sarà la sua pagina Web, anche durante le
fasi di creazione e aggiornamento dei contenuti.

Lo spazio di lavoro diventa il sito stesso che si arricchisce di tutti
gli Strumenti necessari alla gestione delle pagine web come ad esempio:

- la costruzione del layout (di sito o di pagina), attraverso l'utilizzo
  di determinati Contenitori Strutturali

- la gestione dei Componenti e quindi dei Contenuti sulla pagina

- lo style editor

- la gestione dei Temi

- la gestione delle Varianti

- .....

Per accedere al Live Editing e iniziare quindi a personalizzare e
gestire le pagine del proprio sito web è sufficiente cliccare sull'icona
"**Editing**" presente tra le voci di menu di primo livello

![\\\\doctohelp\\D\\ManPassweb_Ecommerce_Sviluppo\\Videate\\live_editing_vocemenu_principale_res.bmp](./assets/media/image1.png)

Nei successivi capitoli di questo manuale verranno illustrati, per prima
cosa, alcuni concetti generali necessari per comprendere al meglio la
metodologia di lavoro da utilizzare in fase di costruzione di una pagina
web.

Successivamente verranno poi passati in rassegna i vari strumenti
disponibili all'interno del Live Editing di Passweb (il menu principale,
il menu di Editing, la Gestione delle Pagine, la Gestione dei Layout, le
modalità di inserimento e gestione dei componenti all'interno di una
pagina ecc...)

