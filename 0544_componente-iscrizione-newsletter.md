# COMPONENTE ISCRIZIONE NEWSLETTER



Il componente **"Iscrizione Newsletter"**, presente in Passweb tra i
componenti di tipo "Interazione Utente"

![](./assets/media/image34.png)

consente di inserire all'interno del sito i form di iscrizione /
disiscrizione ai sistemi di Newsletter realizzati con una delle seguenti
piattaforme:

- **MailChimp**

- **ActiveCampaign**

- **Brainlead**

Nello specifico poi, se la piattaforma utilizzata è:

- **MailChimp**: il componente in oggetto consentirà di gestire sia il
  form di iscrizione che quello di disiscrizione.

- **Brainlead / ActiveCampaign**: il componente in oggetto consentirà di
  gestire unicamente la disiscrizione al servizio

**ATTENZIONE!** per maggiori informazioni relativamente alle
integrazioni Passweb con una delle piattaforme gestite (MailChimp, Brain
Lead, ActiveCampaign) si vedano i relativi capitoli di questo manuale

In ogni caso, avendo a che fare con un componente di primo livello, si
tratterà sempre di form specifici scollegati dal form di registrazione o
di profilo utente e questo significa che l'utente dovrà poi eseguire due
distinte registrazioni, una per l'iscrizione al sito e una per
l'eventuale iscrizione al sistema di newsletter.

Nel momento in cui l'esigenza dovesse essere invece quella di mettere
l'utente nelle condizioni di potersi iscrivere al sistema di Newsletter
contestualmente alla Registrazione al sito (utilizzando quindi lo stesso
form di iscrizione) sarà necessario utilizzare il componente
"**Newsletter**" che è, effettivamente, uno dei componenti di secondo
livello che possono essere inseriti direttamente all'interno del
componente "Registrazione Utente"

Per maggiori informazioni relativamente al componente "Newsletter" e a
come poter gestire l'iscrizione a questo tipo di servizi internamente al
form di Registrazione si veda quanto indicato all'interno del capitolo
"*Componenti Interazione Utente -- Componenti Interni ai componenti
interazione utente -- Componente Newsletter*" di questo manuale

