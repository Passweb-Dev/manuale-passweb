# MENU DI NAVIGAZONE



Passweb Monitor dispone di un menu di navigazione nativo suddiviso in
due distinte sezioni "**Menu**" e "**Shortcut**"

![Videate\\pwb_monitor_menu_1.bmp](./assets/media/image5.png)

All'interno della sezione "**Menu**" sono riportate esattamente le
stesse voci presenti anche nel menu di navigazione del Wizard di
Passweb.

All'interno della sezione "**Shortcut**" sono riportati invece una serie
di collegamenti rapidi a determinate sezioni del Wizard o, volendo,
anche a pagine esterne al Wizard stesso

![](./assets/media/image6.png)

collegamenti questi che possono essere configurati e gestiti operando
direttamente dalla pagina "***Sito -- Passweb Monitor --
Impostazioni***" del Wizard (sezione "**Configurazione menu**")

![](./assets/media/image7.png)

In questo senso i pulsanti presenti nella barra degli strumenti posta
immediatamente al di sopra della colonna di sinistra, nella sezione
"**Configurazione Menu**" evidenziata in figura, consentono
rispettivamente di:

**Menu Completo** (
![](./assets/media/image8.png) )**:** consente di accedere alla sezione
"Menu Completo" contenente l'elenco delle voci predefinite del menu di
navigazione

![](./assets/media/image9.png)

Come precedentemente evidenziato, tali voci sono esattamente le stesse
presenti anche nel menu di navigazione del Wizard

**ATTENZIONE! non è ovviamente possibile aggiungere, eliminare o
modificare le voci del "Menu Completo"**

E' invece possibile creare nuovi Shortcut anche a partire da una
qualsiasi voce di menu predefinita. Per far questo è sufficiente
cliccare sull'icona raffigurante una piccola stella posta a fianco della
voce stessa.

![](./assets/media/image10.png)

In particolare:

- **La stella colorata** indica che è già stato creato, per la voce di
  menu in questione, il relativo Shortcut che potrà quindi essere
  visualizzato e gestito nel corrispondente elenco (pulsante
  "Shortcut").

- **La stella vuota** indica invece che per la relativa voce di menu non
  è ancora stato creato nessuno Shortcut.

**ATTENZIONE!** **E' sempre possibile attivare / disattivare uno
Shortcut a partire da una qualsiasi voce di menu predefinita**

**Shortcut** (
![](./assets/media/image11.png) )**:** consente di accedere alla sezione
"Elenco shortcut" contenente l'elenco di tutti gli shortcut attualmente
configurati

![](./assets/media/image12.png)

Selezionando uno degli Shortcut presenti in elenco verrà visualizzata,
nella parte destra della pagina, la maschera "**Modifica Shortcut**"
all'interno della quale poter configurare e personalizzare il relativo
collegamento rapido.

![](./assets/media/image13.png)

In questo senso il campo:

- **Titolo**: consente di definire l'etichetta del collegamento rapido
  che si sta configurando

<!-- -->

- **Icona**: consente di definire l'eventuale icona da associare al
  relativo shortcut.

> **Sono gestite solamente icone di Fontawesome 5 in versione free**
> (<https://fontawesome.com/v5/search?m=free>)
>
> **ATTENZIONE!** E' necessario inserire il nome dell'icona da
> utilizzare, nome questo che è indicato sul sito di Fontawesome
> immediatamente al di sotto della relativa icona

![Videate\\pwb_monitor_icona_voce_menu.bmp](./assets/media/image14.png)

> Nel momento in cui l'esigenza dovesse essere, ad esempio, quella di
> inserire l'icona della chiave inglese, sarà quindi sufficiente
> indicare all'interno del campo "Icona" il nome "wrench" (come
> evidenziato in figura)

- **Url**: consente di indicare l'url di destinazione del collegamento
  rapido che si sta codificando.

> In questo senso è bene sottolineare che:

- **Gli url che iniziano per dominiosito/Wizard** verranno aperti
  direttamente all'interno dell'App Passweb Monitor

- **Tutti gli altri url** verranno invece aperti nel browser in uso sul
  dispositivo mobile e quindi al di fuori dell'App

> **ATTENZIONE!** per gli Shortcut creati a partire da una voce di menu
> predefinita non sarà ovviamente possibile modificare questo campo

- **Colore**: consente di definire il colore da utilizzare per l'icona
  associata al relativo collegamento rapido, colore questo che, nello
  specifico verrà poi utilizzato come colore della corrispondente icona

L'elenco di Shortcut creati a partire da questa sezione del Wizard potrà
poi essere mostrato, all'interno di Passweb Monitor, in due diverse
modalità di visualizzazione:

- **Elenco**:

![](./assets/media/image15.png)

- **Griglia**:

![Videate\\pwb_monitor_shortcut_griglia.bmp](./assets/media/image16.png)

modalità queste attivabili direttamente all'interno di Passweb Monitor
dalla sezione "**Impostazioni**" (parametro "**Visualizzazione Menu
Shortcut**")

![](./assets/media/image17.png)

**ATTENZIONE!** **per visualizzare eventuali modifiche apportate
all'elenco di shortcut che Passweb Monitor dovrà poi gestire sarà
necessario chiudere e riaprire l'app**

**Azzera** (
![](./assets/media/image18.png) ): presente solo nel momento in cui
dovesse essere visualizzato l'elenco degli Shortcut. Consente di
azzerare interamente l'elenco degli shortcut attualmente gestiti

**ATTENZIONE!** cliccando sul pulsante in esame verranno eliminati
definitivamente tutti gli shortcut attualmente gestiti e presenti in
elenco

Nel momento in cui l'esigenza dovesse essere dunque quella di eliminare
un singolo shortcut sarà necessario procedere in modo diverso. Nello
specifico:

- Se lo shortcut da eliminare dovesse essere stato generato a partire da
  una voce di menu predefinita sarà necessario, per prima cosa,
  visualizzare il menu completo con l'elenco di tutte le voci
  predefinite. Fatto questo sarà poi sufficiente individuare la voce di
  menu corrispondente allo shortcut da eliminare e cliccare sull'icona
  raffigurante una piccola stella colorata posta al suo fianco.

- Se lo shortcut da eliminare dovesse essere uno dei collegamenti rapidi
  di tipo custom precedentemente creato, sarà sufficiente selezionarlo e
  cliccare poi sul pulsante "**Elimina**"

**Aggiungi** (
![](./assets/media/image19.png) ): presente solo nel momento in cui
dovesse essere visualizzato l'elenco degli Shortcut. Consente di
aggiungere un nuovo shortcut personalizzato.

Cliccando su questo pulsante verrà infatti visualizzata, nella parte
destra della pagina, la maschera "**Nuovo Shortcut**"

![](./assets/media/image20.png)

all'interno della quale poter impostare i parametri di configurazione
del collegamento rapido che si intende realizzare (gli stessi
impostabili anche in fase di modifica di quello stesso shortcut)

I pulsanti "Salva" ed "Elimina" consento, rispettivamente di salvare ed
eliminare in maniera definitiva il corrispondente shortcut custom

