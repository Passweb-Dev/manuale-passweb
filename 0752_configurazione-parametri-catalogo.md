# CONFIGURAZIONE PARAMETRI CATALOGO



La sezione **"Configurazione Parametri Catalogo"**, accessibile dalla
voce di menu principale **"Catalogo"**, consente di impostare i
principali parametri di configurazione relativi alla gestione del
proprio catalogo web.

In particolare all'interno di questa sezione si avrà la possibilità, tra
le altre cose, di:

- Definire il numero di decimali sui prezzi da visualizzare all'interno
  del sito - **Catalogo Mexal**

- Specificare se l'applicazione dovrà o meno riconoscere il cliente al
  login, applicandogli eventualmente le specifiche condizioni
  commerciali definite per esso all'interno del gestionale, oppure se
  dovranno essere applicati prezzi e sconti indipendentemente dal
  cliente attualmente loggato - **Catalogo Mexal / Catalogo Ho.Re.Ca.**

- Specificare se dovranno o meno essere considerati dall'applicazione
  eventuali filtri articoli legati ai gruppi di appartenenza del cliente
  qualora l'ordine venga effettuato non direttamente dal cliente ma per
  suo conto da uno degli Agenti abilitati a gestirlo (Siti B2B) --
  **Catalogo Mexal**

- Specificare la modalità di acquisto degli articoli in catalogo in
  relazione alla loro disponibilità (**aggiornata all'ultima
  sincronizzazione**). Sarà quindi possibile abilitare l'acquisto degli
  articoli in catalogo indipendentemente da quella che è la loro attuale
  disponibilità all'interno di Passweb oppure solo nel caso in cui la
  quantità che si desidera acquistare, per uno specifico articolo, sia
  effettivamente disponibile. In quest'ultimo caso sarà inoltre
  possibile abilitare anche un sistema di gestione delle richieste di
  notifica disponibilità -- **Catalogo Mexal / Catalogo Ho.Re.Ca.**

> **NOTA BENE:** le disponibilità dei vari articoli presenti all'interno
> di Passweb ed in relazione alle quali impedire, eventualmente,
> l'acquisto di questi stessi articoli, vengono calcolate sulla base dei
> valori importati dal gestionale ed aggiornati all'ultima
> sincronizzazione.

- Definire i parametri di visualizzazione delle immagini articolo oltre
  che avviare l'importazione di tali risorse dal gestionale -**Parametri
  Immagini**

- Visualizzare l'elenco delle particolari modalità di gestione attivate
  / disattivate direttamente da Mexal relativamente agli articoli
  (gestione delle unità di misura secondaria, visualizzazione del prezzo
  a richiesta, gestione delle linee articolo ecc. ...) - **Funzionalità
  Mexal**

Ciascuna delle attività sopra indicate potrà essere svolta e gestita
partendo da una specifica voce di menu di secondo livello.

