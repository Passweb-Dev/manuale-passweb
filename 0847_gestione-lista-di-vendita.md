# GESTIONE LISTA DI VENDITA



Una volta realizzata l'integrazione tra Passweb e Amazon (capitolo
"*Gestione Account"*), indicati i marketplace su cui poter mettere in
vendita i propri articoli (sezione *"Marketplace"*) e definito l'insieme
di regole che dovranno essere utilizzate nella vendita di questi stessi
articoli (sezione *"Gestione Inserzioni"*), l'ultimo passo da fare sarà
proprio quello di esportare gli articoli desiderati all'interno di
Amazon mettendoli quindi effettivamente in vendita all'interno di questa
piattaforma.

**Una lista di vendita infatti altro non è se non un insieme di
articoli, soggetti ad uno stesso insieme di regole (e quindi ad una
stessa inserzione) che potranno essere esportati e messi in vendita
all'interno di uno dei marketplace Amazon.**

Quest'ultimo passo potrà essere fatto grazie alla sezione **"Gestione
Liste di Vendita"** accessibile dalla voce di menu ***"Catalogo --
Amazon"*** e suddivisa in tre ulteriori sottosezioni attivabili mediante
i relativi pulsanti presenti nella parte alta della pagina:

- **Liste di Vendita** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_liste_vendita.bmp](./assets/media/image115.png) ): consente di definire nuove liste di
  vendita e di gestire quelle già codificate

- **Regole di Vendita** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_regole_vendita.bmp](./assets/media/image116.png) ): consente di creare delle regole
  mediante le quali poter fare in modo che aggiungendo nuovi articoli ad
  una determinata categoria merceologica, questi stessi articoli vengano
  automaticamente inseriti anche nella Lista di Vendita collegata alla
  regola in esame.

- **Ricerca Articolo su Amazon** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_ricerca_su_amazon.bmp](./assets/media/image244.png) ): consente di effettuare,
  direttamente dal Wizard del proprio sito Passweb, delle ricerche su
  uno dei Marketplace Amazon gestiti in maniera tale da ottenere
  informazioni che possono poi rivelarsi particolarmente utili per
  facilitare la messa in vendita dei prodotti, soprattutto nel momento
  in cui gli articoli da pubblicare dovessero essere già presenti
  all'interno del Marketplace rendendo quindi necessario, in fase di
  pubblicazione, il fatto di dover agganciare la loro scheda prodotto.

