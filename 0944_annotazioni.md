# ANNOTAZIONI



All'interno di questa sezione del Wizard è possibile annotare
manualmente logiche di gestione, azioni, modifiche grafiche,
configurazioni ... effettuate all'interno del proprio sito.

Effettuando l'accesso verrà infatti visualizzata la maschera **"Lista
delle Annotazioni"**

![](./assets/media/image25.png)

contenente l'elenco di tutte le annotazioni precedentemente registrate.

Le prime tre icone presenti nell'intestazione della griglia consentono
di attivare e gestire la selezione multipla degli elementi in elenco

Nello specifico l'icona:

- ![](./assets/media/image26.png): consente di attivare / disattivare
  la selezione multipla degli elementi in griglia

- ![](./assets/media/image27.png): consente di selezionare in blocco
  tutti gli elementi in griglia

- ![](./assets/media/image28.png): consente di deselezionare il blocco
  tutti gli elementi in griglia

**ATTENZIONE!** la selezione multipla è attiva, per ovvie ragioni, solo
ed esclusivamente in relazione alla funzionalità di "Elimina
Annotazione"

Il campo di ricerca attivabile cliccando sulla lente di ingrandimento,
presente in testata di ogni singola colonna, consente invece di filtrare
i dati in griglia sulla base dei valori presenti all'interno della
colonna stessa.

Una volta impostato un filtro di ricerca, per poterlo poi eliminare sarà
sufficiente cliccare sull'icona raffigurante una piccola lente di
ingrandimento con un -- all'interno (
![](./assets/media/image29.png) ) che comparirà in testata alla colonna
in corrispondenza della quale è stato impostato il filtro stesso.

E' anche possibile ordinare, in maniera crescente e/o decrescente, gli
elementi in griglia cliccando semplicemente sull'icona raffigurante due
piccole frecce posta anch' essa in testata ad ogni singola colonna della
griglia (
![](./assets/media/image30.png) )

Il pulsante raffigurante una piccola **i** presente in corrispondenza di
ogni record in elenco consente di visualizzare la descrizione della
relativa annotazione senza doverne aprire per forza di cose il relativo
dettaglio.

![](./assets/media/image31.png)

I pulsanti presenti nella contestuale barra degli strumenti consentono
infine di:

**Modifica Annotazione**
(![](./assets/media/image32.png) ): consente di modificare l'annotazione
attualmente selezionata

**Elimina Annotazione**
(![](./assets/media/image33.png) ): consente di eliminare tutte le annotazioni
attualmente selezionate (in relazione a questo tipo di azione è
possibile utilizzare la selezione multipla)

**Aggiungi Annotazione**
(![](./assets/media/image34.png) ): consente di inserire una nuova annotazione

Cliccando su questo pulsante verrà infatti visualizzata la maschera
"**Nuova Annotazione**"

![](./assets/media/image35.png)

all'interno della quale poter indicare **Titolo** e **Descrizione**
relativi all'operazione che si intende annotare.

**ATTENZIONE!** Ogni annotazione presente all'interno di questa sezione
deve essere inserita e gestita manualmente. **Non esistono procedure
che, a seguito di determinate operazioni effettuate all'interno del
Wizard, registrino poi, automaticamente, delle annotazioni**

