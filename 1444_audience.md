# AUDIENCE



Il modulo Audience di Clerk.io è lo strumento centrale per l'analisi, la
segmentazione e l'attivazione strategica dei clienti su base
comportamentale e predittiva. A differenza dei moduli di raccomandazione
e ricerca, che agiscono sul contenuto visibile nel sito, Audience opera
a livello di dati: identifica, raggruppa e classifica i visitatori e
clienti dell'e-commerce, consentendo di attivare azioni mirate e
personalizzate in modo completamente automatizzato.

Questa componente è fondamentale per i team marketing e CRM perché
consente di creare segmenti dinamici aggiornati in tempo reale, da
utilizzare in campagne e-mail, automazioni, advertising e
fidelizzazione. Audience non è solo un database utenti: è un motore di
profilazione intelligente e predizione del comportamento d'acquisto,
capace di aumentare il ROI delle campagne e ridurre la dispersione degli
sforzi commerciali.

Con questa funzionalità è quindi possibile:

- Segmentare automaticamente i visitatori e clienti in gruppi logici

- Costruire profili predittivi in base al comportamento d'acquisto e di
  navigazione

- Attivare campagne personalizzate via email gestite anche con canali
  esterni

- Monitorare la crescita, la composizione e il valore di ciascun
  segmento

- Automatizzare la marketing automation comportamentale

Il modulo mette a disposizione una serie di segmenti dinamici pronti
all'uso e che possono essere facilmente sincronizzati ed esportati anche
su altre piattaforme (MailChimp, ActiveCampaign, AdWords, Facebook ...).
Tra questi possiamo trovare segementi per:

- **Clienti ad alto valore**

> Clienti con uno storico di acquisti rilevante, alta frequenza o CLV
> elevato.

- **Clienti recenti**

> Utenti che hanno completato un acquisto da pochi giorni (es. 7, 30,
> 60).

- **Clienti dormienti**

> Clienti storici che non acquistano da molto tempo.

- **Nuovi visitatori**

> Utenti che visitano il sito per la prima volta, non ancora
> identificati.

- Clienti che hanno creato Carrelli abbandonati

> Utenti che hanno aggiunto al carrello uno o più prodotti ma non hanno
> completato l'ordine.

- **Utenti ad alta attività**

> Clienti che mostrano interesse ma non convertono: molte
> visualizzazioni o ricerche.

- **Iscritti alla newsletter**

> Utenti che hanno lasciato l'email ma non hanno ancora acquistato.

- **Clienti per categoria**

> Segmenti per categoria d'interesse, utile per azioni di cross-sell e
> upsell.

- ...

Tutti questi segmenti sono aggiornati dinamicamente: ogni volta che un
utente effettua un'azione, il suo profilo viene rivalutato e assegnato
al segmento corretto sincronizzando poi la modifica con tutti i canali
esterni collegati.

Oltre ai segmenti predefiniti, è possibile creare poi segmenti
personalizzati con regole combinate (es. "Utenti che hanno acquistato
almeno 2 volte, speso oltre 100€, ma non hanno effettuato ordini negli
ultimi 60 giorni").

In ogni caso tutto il sistema può e deve essere gestito direttamente dal
backend di Clerk e non ha un impatto diretto sul backend di Passweb o
sul front end del sito che non sia già previsto dalle integrazioni con
il modulo Search o Reccomendations

In conseguenza di ciò per maggiori informazioni relativamente
all'utilizzo di questo modulo si rimanda direttamente alla
documentazione di prodotto (es.
<https://help.clerk.io/it/platform/audience/intro/> ) e/o al supporto
Clerk.

