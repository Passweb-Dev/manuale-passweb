# ATTIVAZIONE ACCOUNT DI TEST



PayPal mette a disposizione dell'utente un'ambiente di test (Sandbox)
che rappresenta una copia esatta del sito PayPal on line in cui però non
viene ovviamente utilizzato denaro reale. L'ambiente Sandbox consente di
verificare l'integrazione completa tra la modalità di pagamento in
oggetto ed il proprio sito e-commerce prima di inviare transazioni reali
all'ambiente Live di PayPal stesso.

E' sempre consigliabile quindi verificare per prima cosa la corretta
integrazione tra il sistema di pagamento ed il proprio sito web in
questo ambiente di test per poi passare solo successivamente
all'ambiente Live di produzione.

**NOTA BENE**: nel momento in cui è stato scritto questo manuale per
poter utilizzare l'ambiente Sandbox di PayPal al di fuori degli Stati
Uniti è obbligatorio disporre di un account reale appositamente creato
sul sito www.paypal.com

Nel caso in cui non si disponga ancora di un account PayPal sarà quindi
necessario, per prima cosa, collegarsi al **sito
https://www.paypal.com** e creare gratuitamente un proprio account

![\\\\doctohelp\\D\\ManPassweb_Ecommerce_Sviluppo\\Videate\\pp_ck_ex_1.bmp](./assets/media/image163.png)

Una volta immesse le informazioni richieste e creato il proprio account
sarà poi possibile utilizzare queste stesse credenziali per accedere al
sito **https://developer.paypal.com** da cui poter gestire il proprio
ambiente Sandbox

![\\\\doctohelp\\D\\ManPassweb_Ecommerce_Sviluppo\\Videate\\pp_ck_ex_3.bmp](./assets/media/image164.png)

All'interno dell'ambiente developer sarà infatti possibile:

- Creare conti e account di test

- Accedere alle mail inviate ai conti di test

- Visualizzare le credenziali API necessarie per configurare e integrare
  correttamente, sull'ambiente Sandbox, il pagamento PayPal Express
  Checkout

- Effettuare l'upgrade di un conto Business per poter utilizzare PayPal
  Pro

- ...

Generalmente all'atto della creazione di un account reale sul sito di
PayPal viene automaticamente creata e codificata anche un'utenza di test
nell'ambiente Sandbox.

**In ogni caso è sempre possibile creare tutti gli account di test
necessari per poter verificare la corretta integrazione tra il proprio
sito web ed il sistema di pagamento messo a disposizione dalla
piattaforma di PayPal.**

Per fare questo è sufficiente effettuare l'autenticazione al sito
developer di PayPal (**https://developer.paypal.com**), e accedere poi
alla sezione "**Sandbox -- Accounts**" cliccando sulla corrispondente
voce presente nel menu di sinistra

All'interno di questa sezione verranno visualizzati tutti gli Account di
test attualmente codificati.

Per creare un nuovo Account è sufficiente cliccare sul pulsante
"**Create Account**"

e compilare i successivi form con tutti i dati necessari alla creazione
della tipologia di account di test che si desidera effettivamente aprire

**NOTA BENE**: per informazioni più dettagliate relativamente alla
creazione e/o alla gestione delle diverse tipologie di account di test
si rimanda alla specifica documentazioni accessibile direttamente
all'interno del sito di PayPal. Allo stesso modo per maggiori
informazioni relativamente alle modalità di utilizzo dell'ambiente
Sandbox si veda la relativa documentazione disponibile in rete, ad
esempio all'indirizzo
https://developer.paypal.com/webapps/developer/docs/classic/lifecycle/ug_sandbox/

