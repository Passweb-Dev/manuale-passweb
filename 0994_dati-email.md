# DATI EMAIL



All'interno della sezione "**Dati Email**" è possibile attivare e
configurare, in tutte le lingue attualmente gestite, i contenuti delle
e-mail inviate in automatico dall'applicazione in relazione alle diverse
fasi di gestione del sistema di Raccolta Punti.

![\\\\doctohelp\\D\\ManPassweb_Ecommerce_Sviluppo\\Videate\\raccolta_punti_dati_email.bmp](./assets/media/image369.png){width="5.746527777777778in"
height="3.3895833333333334in"}

Per ogni singola mail sarà possibile indicare i seguenti dati:

- **Oggetto E-Mail di ...:** consente di specificare l'oggetto della
  corrispondente Email.

- **Testo E-Mail di ...:** consente di definire il contenuto della
  corrispondente Email

**ATTENZIONE:** per attivare l'invio di una specifica mail è sufficiente
indicare per essa un oggetto. **Nel caso in cui non venga indicato
nessun oggetto la relativa mail non verrà mai inviata**.

Il pulsante "**Aggiungi Segnaposto**" anch'esso presente in
corrispondenza di ogni campo di tipo "**Oggetto Email**" e "**Testo
Email**", consente di personalizzare l'oggetto e/o il testo della mail
inserendo appositi segnaposto che verranno poi valorizzati dinamicamente
da Passweb in fase di creazione della relativa mail.

Nello specifico per comporre l'oggetto delle mail presenti all'interno
di questa sezione del Wizard è possibile utilizzare i seguenti
segnaposto:

- **Nome del sito:** verrà sostituito, in fase di creazione della mail,
  con il nome assegnato al proprio sito web

- **Url del Sito:** verrà sostituito, in fase di creazione della mail,
  con l' url del proprio sito web

Per quel che riguarda invece il testo delle mail, oltre ai due elementi
appena analizzati, sarà possibile utilizzare anche il segnaposto
"**Dettaglio Punti**".

In questo senso è bene ricordare che il testo delle mail, configurabili
all'interno dei questa sezione del Wizard, è composto, essenzialmente,
da due distinti elementi:

- Un "**Testo libero**"

- Il **Dettaglio dei punti accumulati**

Il "Testo Libero" può essere inserito, gestito e personalizzato,
direttamente all'interno del relativo campo "Testo Email di...".

Il "Dettaglio Punti" può invece essere personalizzato secondo le
specifiche esigenze del caso lavorando all'interno della sezione
Template (per maggiori informazioni in merito si veda anche quanto
indicato all'interno del successivo capitolo di questo manuale).

Una volta definito e personalizzato il Dettaglio Punti questo potrà poi
essere inserito in una qualsiasi posizione del corpo della relativa mail
utilizzando l'apposito segnaposto.

**ATTENZIONE!** Nel caso in cui si decida di non utilizzare
esplicitamente il segnaposto "**Dettaglio Punti**" i relativi dati
verranno comunque inseriti come ultimo elemento della corrispondente
mail.

Sono gestite le seguenti mail :

- **Email di Scadenza:** mail inviata in automatico all'utente per
  informarlo relativamente alla scadenza dei punti da lui accumulati.
  Verrà inviata N giorni prima della scadenza dove N è esattamente il
  valore impostato in corrispondenza del parametro "Notifica Scadenza
  (giorni)" presente all'interno della sezione "Impostazioni generali"

