# PASSWEB MONITOR



Passweb Monitor è un'applicazione per dispositivi iOS e Android che
consente di accedere al backend (Wizard) di Passweb in maniera tale da
poter visualizzare e gestire, direttamente all'interno dell'app, i
principali parametri di configurazione del proprio sito.

**Di base dunque, all'interno di Passweb Monitor sarà possibile
effettuare esattamente le stesse operazioni che vengono eseguite
normalmente all'interno del Wizard del proprio sito** (per maggiori
informazioni relativamente all'utilizzo del Wizard si vedano i relativi
capitoli di questo manuale)

Si ricorda che il Wizard di Passweb è perfettamente responsivo per cui,
volendo, è possibile accedervi non solo da app ma anche da un qualsiasi
browser web

**ATTENZIONE! per poter utilizzare Passweb Monitor è richiesta, sul
proprio sito, la presenza del certificato https**

Rispetto alla versione mobile, Passweb Monitor offre anche la
possibilità di effettuare l'autenticazione utilizzando le funzionalità
biometriche (Touch ID, Face ID) del proprio dispositivo e consente di
ricevere notifiche push al verificarsi di determinati eventi quali ad
esempio:

- Registrazione di un nuovo cliente

- Acquisizione di un nuovo ordine

- Completamento di una sincronizzazione

- ...

**ATTENZIONE!** all'interno di Passweb Monitor, così come del resto
anche all'interno della versione mobile del Wizard, non sarà possibile
accedere al Live Editing.

**Eventuali modifiche al layout grafico del proprio sito dovranno quindi
essere apportate necessariamente da un dispositivo desktop**.

