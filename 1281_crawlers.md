# CRAWLERS



All'interno della sezione **"Crawlers"** è possibile visualizzare
informazioni dettagliate relativamente alle visite effettuate al nostro
sito web da parte dei Crawlers (riconosciuti come tali da Passweb) dei
vari motori di ricerca.

![](./assets/media/image48.png)

Per ogni singolo elemento presente in griglia verrà visualizzata la data
di accesso al sito da parte del relativo spider (colonna "**Data**"), il
nome dello spider (colonna "**Bot**") e il numero di pagine scansionate
da questo stesso spider durante la visita in questione (colonna
"**Pagine Scansionate**").

La piccola icona presente in corrispondenza di ogni singola riga della
griglia, consentirà poi di visualizzare il dettaglio dello User Agent
utilizzato dal relativo Crawler

Infine, cliccando sul numero di pagine visitate sarà possibile accedere
alla sezione "**Attività per Crawler**"

![](./assets/media/image49.png)

all'interno della quale poter visualizzare, in ordine cronologico, il
dettaglio delle pagine effettivamente visualizzate dal crawler durante
la sua visita, più eventuali tentativi di accesso da parte del crawler
stesso a pagine o a elementi non più gestiti (**errori 404**).

Quest'ultimo tipo di informazione in particolare è molto utile per
verificare, e conseguentemente sistemare, problemi relativi alla
presenza di eventuali "**link rotti**" all'interno del sito, ossia di
collegamenti ad altre sezioni e/o ad altre parti del sito non più
gestite (questi stessi errori 404, con redirect automatico alla pagina
specificata nella sezione "Sito -- Preferenze" del Wizard, verrebbero
infatti visualizzati anche a normali visitatori del sito nel momento in
cui tentassero di seguire uno di questi "link rotti").

**ATTENZIONE!** Considerata l'oggettiva impossibilità di riconoscere e
classificare continuamente tutti i possibili Crawler e Spider presenti
in rete, il sistema di statistiche Passweb riconoscerà come tali (e
tratterà di conseguenza il traffico web da essi generati) solo quelli
universalmente noti e appositamente codificati all'interno del database
di Passweb stesso.

