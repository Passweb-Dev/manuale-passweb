# COMPONENTE GOOGLE MAP



**ATTENZIONE! Come indicato da Google, dal 16 Luglio 2018 è entrato in
vigore un nuovo piano tariffario basato sul consumo per Maps, Routes e
Places.**

In sostanza, mentre prima di tale data era necessario semplicemente
possedere un account Google e generare ed associare una chiave API per
poter visualizzare correttamente le mappe sul sito, dal 16 Luglio 2018 è
imperativo associare una carta di credito all'account Google utilizzato
per la generazione delle API key stesse (pena problematiche nella
visualizzazione della mappa), in modo che, a seconda della fruizione
delle mappe sul sito, Google possa poi fatturare quanto necessario.

Questo non significa, in ogni caso, che sia necessario pagare per poter
fruire delle mappe, è infatti la stessa Google a specificare che:

"quando attiverai la fatturazione, riceverai \$ 200 al mese di utilizzo
gratuito per Maps, Routes o Places. In base ai milioni di utenti che
utilizzano ogni giorno le nostre API, grazie a questo credito la maggior
parte di loro potrà continuare a usare gratuitamente Google Maps
Platform".

Per maggiori informazioni relativamente alle politiche Google in merito
all'utilizzo della mappe è possibile consultare il seguente link:

<https://cloud.google.com/maps-platform/user-guide/?hl=it>

Posto quindi di aver ottemperato a tutte le richieste effettuate da
Google in merito all'utilizzo delle mappe, il Componente Google Map
permetterà di inserire all'interno della pagina web una mappa
perfettamente integrata nel sito e completamente interattiva.

![\\\\doctohelp\\D\\ManPassweb_Ecommerce_Sviluppo\\Videate\\componente_google_map.bmp](./assets/media/image35.png)

E' possibile posizionare all'interno della Mappa uno o più Marker
personalizzabili, prelevandoli in maniera completamente automatica, se
necessario, dall'elenco di eventuali Punti Vendita codificati
all'interno del sito (siti Ecommerce).

Infine è anche possibile abilitare un pannello di ricerca mediante il
quale poter far calcolare a Google il percorso più breve tra un
determinato indirizzo indicato dall'utente, e il Marker, attualmente
presente all'interno della mappa, ad esso più vicino.

![\\\\doctohelp\\D\\ManPassweb_Ecommerce\\Videate\\google_map.bmp](./assets/media/image36.png)

