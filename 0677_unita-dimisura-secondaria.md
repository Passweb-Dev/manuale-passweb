# UNITA' DIMISURA SECONDARIA



Il campo **"Unità di misura secondaria"** presente nella sezione
"Informazioni Generali" dell'Anagrafica Passweb di ogni singolo articolo

![\\\\doctohelp\\D\\ManPassweb_Ecommerce_Sviluppo\\Videate\\horeca_unita_misura_secondaria.bmp](./assets/media/image130.png)

permette di decidere se l'articolo in esame dovrà essere gestito con la
sua unità di misura principale o con quella secondaria.

In particolare, nel caso in cui il parametro in oggetto non dovesse
essere selezionato, il relativo articolo continuerà ad essere gestito
con la sua unità di misura principale.

Nel caso in cui l'esigenza dovesse invece essere quella di gestire lo
specifico articolo con la sua unità di misura secondaria il parametro
"Unità di misura secondaria" dovrà, ovviamente, essere selezionato.

**In queste condizioni l'articolo in esame verrà gestito, all'interno
del sito, con la prima delle unità di misura presenti, all'interno del
gestionale, nella relativa tabella delle unità di misura secondarie**

![\\\\doctohelp\\D\\ManPassweb_Ecommerce\\Videate\\horeca_unita_misura_secondaria2.bmp](./assets/media/image131.png)

Per maggiori informazioni relativamente alla codifica e alla gestione
delle unità di misura secondarie all'interno del gestionale si rimanda
alla relativa manualistica.

**ATTENZIONE!** Nel caso in cui il parametro **"Unità di misura
secondaria" sia stato selezionato ma, per il relativo articolo, non sia
stata codificata, all'interno del gestionale, almeno un'unità di misura
secondaria**, al salvataggio dell'Anagrafica Passweb il flag verrà
automaticamente eliminato e l'articolo continuerà ad essere gestito con
la sua unità di misura principale.

La stessa cosa avverrà nel momento in cui si dovesse effettuare
un'importazione massiva dei dati articolo mediante l'apposita funzione
di "Importazione da File".

Anche in queste condizioni dunque se nel file di importazione dovesse
essere indicato di gestire un certo articolo con la sua unità di misura
secondaria ma, a livello gestionale, non è stata definita nessuna unità
di misura secondaria, l'articolo continuerà ad essere gestito con la sua
unità di misura principale.

**ATTENZIONE!** **l'attivazione dell'unità di misura secondaria e,
soprattutto, il relativo fattore di conversione influiranno ovviamente
anche su quella che sarà poi l'effettiva disponibilità oltre che sul
prezzo del corrispondente articolo all'interno del sito**

