# STRUTTURE -- ECOMMERCE MEXAL



Nei siti Ecommerce collegati a Mexal è possibile gestire, esattamente
allo stesso modo di quanto avviene sul gestionale, articoli strutturati.

In relazione a tali articoli è inoltre possibile disporre anche di un
Configuratore di Prodotto, Configuratore questo che potrà essere
utilizzato:

- per l'eventuale codifica di articoli figli non ancora definiti
  all'interno del gestionale.

- per raggruppare all'interno di un unico contenitore logico
  (rappresentato da uno specifico padre di struttura) tutta una serie di
  articoli non strutturati (semplici articoli di tipo A) offrendo poi
  all'utente la possibilità di arrivare a selezionare questi stessi
  articoli secondo le stesse esatte modalità con cui si arriverebbe a
  configurare un articolo figlio della struttura in esame.

**In ogni caso, per poter gestire correttamente all'interno del proprio
sito Ecommerce il configuratore di prodotto è obbligatorio associare,
all'interno del gestionale, ad ogni elemento padre di struttura
esportato e gestito all'interno del sito, una Cartella Abbinamenti.**

**Gli elementi presenti all'interno dei vari livelli della Cartella
Abbinamenti sono infatti indispensabili per poter determinare tutte le
diverse possibili configurazioni di prodotto finito che l'utente
potrebbe decidere di acquistare.**

**NOTA BENE:** articoli padre privi di Cartella Abbinamenti verranno
trattati come normali articoli di Magazzino (tipo A). Per essi non sarà
quindi possibile attivare e gestire all'interno del sito il relativo
configuratore di prodotto.

