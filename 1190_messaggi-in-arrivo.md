# MESSAGGI IN ARRIVO



All'interno della sotto sezione "**Messaggi in Arrivo**" è possibile
visualizzare l'elenco di tutti i messaggi ricevuti.

![Videate\\ar_comm_messaggi_0_passcom.bmp](./assets/media/image12.png)

Per ciascuno dei messaggi presenti in tabella è indicato :

- Mittente

- Oggetto

- Data

- Presenza di eventuali allegati

**I messaggi non ancora letti sono evidenziati in grassetto**.

Per ciascuno di essi verrà visualizzata un'apposita notifica sia nel
relativo box presente in **Bacheca** che all'interno del menu a tendina
presente nella barra principale degli strumenti**.**

Per leggere un messaggio è sufficiente selezionarlo tra quelli presenti
in elenco; in questo modo infatti verrà immediatamente visualizzata la
relativa maschera di dettaglio.

![](./assets/media/image19.png)

In visualizzazione mobile sarà invece necessario, per prima cosa,
selezionare il messaggio desiderato tra quelli presenti in elenco e,
successivamente, cliccare sul pulsante "**Visualizza Dettaglio**"
presente nel menu contestuale attivabile dall'icona raffigurante tre
piccoli puntini

![](./assets/media/image20.png)

Una volta visualizzato il dettaglio di un messaggio, i pulsanti presenti
nella relativa barra degli strumenti consentiranno rispettivamente di:

**Pulsante Elimina** (
![Videate\\ar_pulsante_elimina_messaggio.bmp](./assets/media/image21.png) ): consente, previa ulteriore conferma,
di eliminare il messaggio attualmente visualizzato.

![](./assets/media/image22.png)

**ATTENZIONE!** I messaggi eliminati verranno automaticamente spostati
all'interno della sotto sezione **"Messaggi Eliminati"** da dove,
volendo, potranno poi essere cancellati in maniera definitiva.

**Pulsante Stampa** (
![Videate\\ar_pulsante_stampa_messaggio.bmp](./assets/media/image23.png) ): consente di Stampare il dettaglio del messaggio
attualmente visualizzato

**Pulsante Inoltra** (
![Videate\\ar_pulsante_inoltra_messaggio.bmp](./assets/media/image24.png) ): consente di utilizzare la classica
funzione di Inoltro Messaggio.

Nell'inoltro verranno automaticamente considerati ed inoltrati anche
eventuali allegati presenti nel messaggio originale.

**Pulsante Rispondi** (
![Videate\\ar_pulsante_rispondi_messaggio.bmp](./assets/media/image25.png) ): consente di rispondere al messaggio
attualmente selezionato in elenco.

Come destinatario della risposta verrà automaticamente selezionato il
mittente del messaggio originale.

**ATTENZIONE!** A differenza dell'inoltro, nella risposta NON verranno
invece considerati ed inviati eventuali allegati presenti nel messaggio
originale.

**Messaggio Precedente / Successivo**: (
![Videate\\pulsanti_scorrimento_ar.bmp](./assets/media/image26.png) ): consente di accedere al dettaglio del
messaggio precedente/successivo senza doverlo necessariamente
selezionare tra quelli presenti in elenco.

Per creare un nuovo messaggio è invece sufficiente cliccare sull'icona
raffigurante una piccola matita posta nella parte bassa della pagina

![](./assets/media/image27.png)

Cliccando su questo pulsante verrà infatti visualizzata la maschera di
creazione nuovo messaggio

![](./assets/media/image28.png)

all'interno della quale poter indicare il destinatario, l'oggetto,
eventuali allegati ed il testo del messaggio.

**Come precedentemente evidenziato l'App messaggi non consente di
inviare E-Mail ad un qualsiasi destinatario ma solo ed esclusivamente ad
utenti abilitati ad accedere in Area Riservata e appartenenti alla
stessa gerarchia utenti cui appartiene anche il mittente del messaggio
stesso.**

Per selezionare uno dei possibili destinatari che, per quanto detto,
potranno variare in relazione all'utente attualmente loggato, è
necessario quindi cliccare sul pulsante **Inserisci Utenti** (
![Videate\\ar_pulsante_inserisci_utente.bmp](./assets/media/image29.png) ).

In questo modo si avrà infatti accesso alla maschera "**Destinatari**"
contenente una lista, organizzata ad albero, di tutti i possibili
destinatari del messaggio.

![](./assets/media/image30.png)

All'interno di questo elenco è possibile distinguere evidenziati in:

- **Rosso** i vari gruppi utente (vedi anche sezione "Utenti --
  Gerarchie" di questo manuale);

- **Azzurro** i singoli utenti di tipo **DIPENDENTE**;

- **Arancione** i singoli utenti di tipo **COMMERCIALISTA**;

- **Verde** i singoli utenti di tipo **AZIENDA**;

**NOTA BENE**: per maggiori informazioni relativamente alle diverse
tipologie di utenti che possono avere accesso all'Area Riservata del
sito si veda anche la sezione "Utenti -- Utenti Area Riservata" di
questo manuale.

**NOTA BENE:** tenendo conto del fatto che, relativamente allo scambio
di messaggi, il livello di comunicazione di un utente dipende dal suo
gruppo di appartenenza e dalla posizione in cui tale gruppo viene
collocato all'interno della struttura gerarchica, occorre fare
particolare attenzione nel momento in cui si andrà a definire la
gerarchia dei gruppi e degli utenti che andrà poi a regolare le
comunicazioni in Area Riservata

Cliccando sulla piccola freccia a fianco di ogni gruppo è possibile
espandere il gruppo stesso in modo tale da visualizzarne i singoli
utenti.

Per inserire un nuovo destinatario sarà quindi sufficiente selezionarlo
dall'elenco sopra evidenziato, mettendo l'apposita spunta, e cliccare
poi sul relativo pulsante di conferma

![](./assets/media/image31.png)

Il destinatario così selezionato comparirà poi all'interno del pannello
**"Destinatari"**.

![](./assets/media/image32.png)

Per eliminare uno dei destinatari del messaggio è sufficiente
selezionarlo tra quelli presenti in elenco e cliccare poi sul pulsante
**Rimuovi Utenti**
(![Videate\\ar_pulsante_elimina_utenti.bmp](./assets/media/image33.png)).

![](./assets/media/image34.png)

Il pulsante **Allega File** (
![Videate\\ar_pulsante_allega_file.bmp](./assets/media/image35.png) ), presente nella barra degli strumenti della
finestra "**Nuovo Messaggio**", permette di associare degli allegati al
messaggio che si sta realizzando.

Cliccando su questo pulsante si aprirà infatti la maschera di
**"Caricamento Allegati"**.

![Videate\\ar_allega_file.bmp](./assets/media/image36.png)

Il pulsante **"Sfoglia file"** consente di ricercare il file da
allegare, selezionandolo tra quelli presenti sul proprio pc, mentre il
pulsante **"Aggiungi"** (
![Videate\\ar_pulsante_aggiungi_file.bmp](./assets/media/image37.png) ).consente di allegare al messaggio il file
selezionato.

Per eliminare eventuali allegati al messaggio è sufficiente cliccare
sull'icona raffigurante un piccolo cestino posta a fianco del nome
dell'allegato stesso.

![](./assets/media/image38.png)

I check "**E-Mail**"**,** "**SMS**"**,** "**Telegram**" e
**"Whatsapp"**, presenti all'interno del pannello **"Notifica invio del
Messaggio"**, consentono di notificare rispettivamente con una Mail, con
un SMS, con un messaggio Telegram e con un messaggio Whatsapp, il/i
destinatari relativamente alla presenza di questo nuovo messaggio
disponibile in area riservata.

![](./assets/media/image39.png)

I check "**E-Mail**"**,** "**SMS**"**,** "**Telegram**" e **"Whatsapp"**
presenti invece all'interno del pannello **"Notifica lettura del
Messaggio"**, consentono di notificare via SMS, Mail, Telegram o
Whatsapp il mittente del messaggio relativamente alla lettura dello
stesso da parte di uno dei suoi destinatari.

![](./assets/media/image40.png)

**ATTENZIONE!** affinché tali notifiche possano essere recapitate in
maniera corretta è indispensabile che i destinatari di queste stesse
notifiche abbiano inserito, nei campi **"Telefono"** e **"E-mail"**
della loro anagrafica, un numero di cellulare ed un indirizzo e-mail
valido.

Relativamente a queste notifiche, inoltre, è bene evidenziare che il
check relativo alle:

- **Notifiche E-Mail --** non richiede attivazione di particolari moduli
  e/o parametri di configurazione (è sempre presente)

> Questo tipo di notifiche possono contenere il solo oggetto o l'intero
> testo del messaggio presente in Area Riservata, dipendentemente da
> quanto impostato nella combo box posta immediatamente a fianco del
> relativo check di notifica.

- **Notifiche SMS --** richiede:

  - l'attivazione e la corretta configurazione di un account sul sito
    <http://www.smshosting.it> (per maggiori informazioni in merito si
    veda anche quanto indicato all'interno del capitolo "*Parametri
    Posta / SMS -- Configurazione*" di questo manuale)

  - l'utente attualmente loggato deve appartenere ad un gruppo utenti
    abilitato all'invio degli SMS (per maggiori informazioni in merito
    si veda anche quanto indicato all'interno del capitolo "*Utenti --
    Siti Ecommerce -- Gruppi Utenti sito -- Configurazione di un Gruppo
    Utenti -- Sezione Area Riservata*" di questo manuale).

> Questo tipo di notifiche possono il solo oggetto o l'intero testo del
> messaggio presente in Area Riservata, dipendentemente da quanto
> impostato nella combo box posta immediatamente a fianco del relativo
> check di notifica.

- **Notifiche Telegram** -- richiede:

  - l'attivazione (su Passstore) e la corretta configurazione del modulo
    relativo all'integrazione tra Passweb e Telegram (per maggiori
    informazioni in merito si veda anche quanto indicato all'interno del
    capitolo "*Passweb e Telegram*" di questo manuale)

  - l'utente attualmente loggato deve appartenere ad un gruppo utenti
    abilitato all'invio dei messaggi Telegram (per maggiori informazioni
    in merito si veda anche quanto indicato all'interno del capitolo
    "*Utenti -- Siti Ecommerce -- Gruppi Utenti sito -- Configurazione
    di un Gruppo Utenti -- Sezione Area Riservata*" di questo manuale)

> Il contenuto di queste notifiche varierà in relazione allo specifico
> Template ad esse assegnato in fase di configurazione dell'integrazione
> Passweb -- Telegram.

- **Notifiche Whatsapp** -- richiede:

  - l'attivazione (su Passstore) e la corretta configurazione del modulo
    relativo all'integrazione tra Passweb e WA Smart Business (per
    maggiori informazioni in merito si veda anche quanto indicato
    all'interno del capitolo "*Passweb e Whatsapp Smart Business*" di
    questo manuale)

  - l'utente attualmente loggato deve appartenere ad un gruppo utenti
    abilitato all'invio dei messaggi Whatsapp (per maggiori informazioni
    in merito si veda anche quanto indicato all'interno del capitolo
    "*Utenti -- Siti Ecommerce -- Gruppi Utenti sito -- Configurazione
    di un Gruppo Utenti -- Sezione Area Riservata*" di questo manuale)

> Il contenuto di queste notifiche varierà in relazione allo specifico
> Template ad esse assegnato in fase di configurazione dell'integrazione
> Passweb -- WA Smart Business

Una volta composto il messaggio il pulsante **Invia** (
![Videate\\ar_pulsante_invia.bmp](./assets/media/image41.png) ) presente nella barra degli strumenti della finestra
"Nuovo Messaggio", consente di inviarlo a tutti i destinatari
precedentemente inseriti in elenco.

Il pulsante **"Salva"** (
![Videate\\ar_pulsante_salva.bmp](./assets/media/image42.png) ) consente invece di ritardare l'invio del messaggio
e di spostarlo all'interno della sotto sezione relativa alle **Bozze**
dove verranno quindi collocati tutti i messaggi composti ma non ancora
inviati.

