# INTEGRAZIONE



**ATTENZIONE! Per usufruire dell'integrazione tra Passweb e Telegram è
necessario attivare il relativo modulo su Passstore**

Come indicato nel precedente capitolo di questo manuale, per poter
utilizzare l'integrazione Passweb -- Telegram dovranno essere
soddisfatte determinate specifiche sia lato esercente che lato utente.

In questo senso, considerando che l'invio automatico dei messaggi da
parte di Passweb verrà effettuato da un Bot Telegram, la prima cosa da
fare, lato esercente, sarà proprio quella di creare questo Bot,
operazione questa che potrà essere effettuata sia dall'app Telegram che
dalla sua versione web.

Una volta creato il Bot si potrà procedere alla configurazione
dell'integrazione tra le due piattaforme (operazione questa che
richiederà, per l'appunto, i parametri di configurazione del Bot appena
creato) e all'impostazione dei messaggi che dovranno essere inviati,
grazie a questo stesso Bot, al verificarsi di determinati eventi.

Come precedentemente evidenziato, questi messaggi potranno poi essere
inviati senza dover raccogliere nessun consenso preventivo da parate
dell'utente, il quale dovrà comunque autorizzare in maniera esplicita la
ricezione di messaggi da parte dell'esercente.

In questo senso sarà quindi necessario completare la configurazione di
tutto il sistema inserendo all'interno del sito anche un "**Widget di
login Telegram**" che gli utenti del sito potranno utilizzare per
"iscriversi" al Bot e autorizzare così la ricezione dei messaggi da esso
inviati.

**ATTENZIONE!** va da sé che un punto fondamentale di tutto il processo
sarà, ovviamente, quello di chiedere agli utenti del sito il numero di
cellulare, inserendo l'apposito campo all'interno del Form di
Registrazione e/o di Profilo Utente

Nei successivi capitoli di questo manuale esamineremo più nel dettaglio
ciascuno dei passaggi sopra indicati.

