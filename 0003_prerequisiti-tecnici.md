# PREREQUISITI TECNICI



Di seguito viene indicato un elenco di prerequisiti tecnici da
soddisfare per poter utilizzare al meglio l'applicativo.

**CONNETTIVITÀ**

Considerando che l'applicativo viene fornito in modalità SaaS (Software
as a Service), l'unico prerequisito tecnico indispensabile per
l'utilizzo della soluzione è la presenza di **connettività internet. Si
consiglia comunque una connettività minima di 7 MB/s**.

Le prestazioni e la fluidità di utilizzo della soluzione potranno
sensibilmente migliorare o diminuire in relazione alla tipologia di
connessione a disposizione dell'utente.

**BROWSER**

Occorre sia installato almeno uno dei principali browser web: Mozilla
Firefox, Apple Safari, Google Chrome, Internet Explorer sul proprio
computer.

Per quel che riguarda Internet Explorer si consiglia di utilizzare
sempre l'ultima versione disponibile per lo specifico sistema operativo
installato sulla macchina client in maniera tale da poter sfruttare
correttamente tutte le funzionalità relative all'utilizzo di CSS2 e
CSS3.

In ogni caso per:

- **Varianti Passweb Standard** è garantita la compatibilità con
  versioni di Internet Explorer maggiori o uguali alla 9

- **Varianti Passweb Responsive** è garantita la compatibilità con
  versioni di Internet Explorer maggiori o uguali alla 10 con
  l'avvertenza che non tutte le proprietà CSS3 sono correttamente
  supportate dalla versione 10

**ATTENZIONE!** la compatibilità di una pagina web con versioni datate
del browser di casa Microsoft dipende non solo dall'applicativo ma anche
da come questo viene utilizzato. In alcuni casi potrebbe infatti essere
necessario scrivere apposite media query e/o regole CSS atte a garantire
la corretta visualizzazione della pagina stessa anche su vecchie
versioni di Internet Explorer.

**ACCOUNT GOOGLE**

L'utilizzo di determinati Componenti e/o funzionalità messe a
disposizione da Google in maniera gratuita (Google Map, Google
Analytics, Google Font ...) richiedono la creazione di uno specifico
account Gmail Google.

L'utilizzo dei servizi connessi alla Google Map richiedono inoltre
l'inserimento sul proprio account Google di una carata di credito

**INTEGRAZIONE CON PASSEPARTOUT**

L'utilizzo ed il corretto funzionamento di specifiche tipologie di
Componenti che interagiscono con il mondo Passepartout (Web booking,
Area Riservata, Negozio, Carrello ecc ... ) richiede necessariamente la
presenza e la corretta configurazione dello specifico prodotto
Passepartout.

**CATEGORIE MERCEOLOGICHE**

In relazione a siti Ecommerce le prestazioni dell'applicativo potrebbero
essere condizionate dall'utilizzo di un numero eccessivo di Categorie
Merceologiche e dei componenti Passweb che ne fanno uso

**In questo senso in fase di categorizzazione degli articoli è
consigliato restare sempre al di sotto delle 1000 Categorie
Merceologiche.**

Dovendo gestire un numero superiore di Categorie Merceologiche i tempi
di caricamento delle pagine che fanno uso dei componenti Ecommerce
potrebbe aumentare sensibilmente

**PARTICOLARITA' PER GESTIONE DELLE CONDIZIONI COMMERCIALI**

In relazione a siti Ecommerce le prestazioni dell'applicativo potrebbero
essere condizionate da un utilizzo eccessivo di particolarità create
all\'interno del gestionale (Mexal) ed esportare per essere poi
utilizzate anche all\'interno del sito web.

Nel momento in cui si dovesse dunque decidere di ricorrere all\'utilizzo
di decine di migliaia di particolarità per gestire le condizioni
commerciali dei singoli clienti / articoli le prestazioni
dell\'applicativo, soprattutto in relazione alle pagine che fanno uso di
componenti Ecommerce, potranno decadere in maniera repentina e
irrimediabile

**INTEGRAZIONE CON SERVIZI DI TERZE PARTI**

L'utilizzo di determinate funzionalità dei siti Passweb (es. MailChimp
per l'attivazione di un servizio di Newsletter, eBay, Amazon, motori a
comparazione di prezzo ecc...) richiede la creazione di uno specifico
account sul sito del fornitore del servizio

**CONNETTORI**

In relazione ai Connettori va considerato che il processo di
pubblicazione degli articoli sulla piattaforma terza dipende ovviamente,
oltre che dalle elaborazioni interne a Passweb, anche dai tempi di
risposta delle relative API. Ipotizzando un tempo di pubblicazione del
singolo articolo attorno ai 5 secondi la pubblicazione di 1000 articoli
impiegherebbe un tempo pari all\'incirca a 1.5 ore. Nel momento in cui i
tempi di pubblicazione del singolo articolo dovessero raddoppiare
passando a 10 secondi la pubblicazione di 1000 articoli impiegherebbe
all\'incirca un tempo pari a 3 ore.

**ATTENZIONE! In considerazione di ciò l\'utilizzo dei connettori è
consigliato solo per un numero di articoli inferiore a 10000**

