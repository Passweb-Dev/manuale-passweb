# MEXAL -- CONFIGURAZIONE GESTIONALE



La pagina **"Configurazione Gestionale"**, accessibile dalla voce di
menu principale **"Configurazione"** consente di gestire i parametri di
connessione con il server Mexal.

![](./assets/media/image4.png)

**ATTENZIONE! I parametri di configurazione necessari per realizzare
l'integrazione tra il proprio sito web e il gestionale saranno diversi a
seconda del fatto che Mexal sia installato presso la WebFarm
Passepartout oppure in locale presso il cliente.**

Il radio button presente nella parte alta della maschera consentirà
quindi di passare alternativamente dai parametri necessari per
realizzare l'integrazione sito-gestionale nel caso in cui questo sia
installato presso la web farm Passepartout (opzione **"Installazione
WebFarm"**), a quelli necessari nel caso in cui il gestionale sia
installato in locale presso il cliente (opzione **" Installazione
Locale"**)

Ovviamente affinché l'integrazione sito-gestionale possa andare a buon
fine occorre anche attivare Passweb lato Mexal, decidere quali articoli
ed eventualmente quali clienti esportare, quali funzionalità sui clienti
e/o su gli articoli abilitare e come poterle configurare in maniera
corretta.

Per maggiori informazioni relativamente all'attivazione e alla
configurazione di Passweb lato gestionale si veda anche il capitolo
*"Mexal -- Attivazione Passweb"* di questo manuale.

