# PASSWEB E ACTIVECAMPAIGN



ActiveCampaign ( <https://www.activecampaign.com>) è una piattaforma
all-in-one che combina **Email Marketing**, **Marketing Automation**,
**CRM** e **Sales Automation**. Grazie alle sue funzionalità avanzate,
permette di migliorare la gestione dei clienti e ottimizzare le campagne
di marketing attraverso automazioni intelligenti e personalizzate.

![](./assets/media/image1.png)

Tra le altre cose la piattaforma offre anche un sistema di tracciamento
proprietario che consente di registrare l'attività degli utenti
all'interno del sito web, di profilarli e di utilizzare le informazioni
raccolte per le attività di conversione alle vendite (carrelli
abbandonati, cross selling, up selling ...), attività queste che
potranno essere svolte su diversi canali: Email, SMS, Whatsapp ...
sfruttando anche una delle tante piattaforme con cui ActiveCampaign si
integra.

Dal punto di vista della conservazione dei dati la configurazione
multisede dalla piattaforma offre ai clienti dell'Unione Europea la
possibilità di archiviare i dati in modo sicuro in un data center
Europeo

**ATTENZIONE! in ogni caso anche nel momento in cui si dovesse decidere
(a differenza di quanto avviene con altre piattaforme) di mantenere in
Europa i dati dei propri clienti ActiveCampaign rimane pur sempre un
sistema di mail marketing e di tracciamento e profilazione degli
utenti**

In conseguenza di ciò nel momento in cui si dovesse decidere di
integrare l'utilizzo di questa piattaforma all'interno del proprio sito
Passweb, sarà necessario, da una parte, fornire nelle Norme sulla
gestione della privacy e dei cookie, un'informativa adeguata circa
l'utilizzo di questa piattaforma e dei dati che con essa vengono
raccolti e, dall'altra parte, verificare di aver gestito in maniera
corretta la richiesta di consenso preventivo come effettivamente
previsto dalla normativa GDPR

**ATTENZIONE!** lo scopo di questo manuale non è quello di fornire una
guida dettagliata all'utilizzo di ActiveCampaign che rimane comunque uno
strumento di terze parti e che, per poter essere utilizzato al meglio,
richiede specifiche conoscenze.

In tal senso il consiglio è dunque quello di rivolgersi sempre alla
documentazione ufficiale e al relativo supporto tecnico

