# FORM DI DISISCRIZIONE



Uno step indispensabile nell'implementazione di un corretto sistema di
gestione delle Newsletter è indubbiamente quello che permette agli
utenti iscritti di potersi disiscrivere in un qualsiasi momento.

Utilizzando ActiveCampaign come sistema di gestione delle Newsletter
questo processo può essere implementato sia con componenti nativi di
Passweb (esternamente o internamente al form di profilo utente) sia
utilizzando il form di disiscrizione messo a disposizione (su di una
pagina diversa dal sito Passweb) da ActiveCampaign stesso, form questo
che, tipicamente, potrà essere raggiunto cliccando su di un apposito
link di "**Unscribe**" da inserire all'interno di ogni mail inviata dal
sistema di Newsletter (per maggiori informazioni in merito si rimanda
alla relativa documentazione ActiveCampaign).

Nel momento in cui l'esigenza dovesse essere invece quella di gestire la
disiscrizione alla Newsletter BrainLead utilizzando i componenti nativi
di Passweb e, in particolare, con un form specifico scollegato da tutto
il resto e quindi esternamente al "Profilo Utente" sarà necessario
utilizzare il componente di primo livello "Iscrizione Newsletter"
impostando i parametri di configurazione "**Tipo di Integrazione**" e
"**Tipologia Form**" rispettivamente sui valori "**ActiveCampaign**" e
"**Disiscrzione**"

![\\\\doctohelp\\D\\ManPassweb_Ecommerce_Sviluppo\\Videate\\form_disiscrizione_newsletter_activecampaign.bmp](./assets/media/image14.png)

Il campo "**Lista Associata**" consentirà inoltre di indicare,
selezionandola tra quelle definite all'interno del proprio account
ActiveCampaign, la specifica Lista da cui l'utente dovrà essere
disiscritto.

Per maggiori informazioni relativamente a questo tipo di operazioni si
veda anche quanto indicato all'interno del capitolo "*Componenti
Interazione Utente -- Componente Iscrizione Newsletter -- Disiscrzione
al sistema di Newsletter ActiveCampaign esternamente al form di Profilo
Utente*" di questo manuale.

