# CONTENITORI



Ogni pagina del sito è suddivisa in una serie di **Contenitori**
**strutturali**, modificabili dall'utente attraverso l'apposito editing
grafico messo a disposizione da Passweb.

**ATTENZIONE!** i Contenitori Strutturali che caratterizzano una
Variante Responsiva sono diversi da quelli in cui risulta invece essere
suddivisa la pagina web di una Variante Standard o Mobile

Nello specifico la pagina web di una Variante Responsiva sarà suddivisa
nei seguenti Contenitori Strutturali:

- **CORPO PAGINA** è il Contenitore più esterno e solitamente si
  utilizza per definire lo sfondo del sito (nel linguaggio HTML
  rappresenta il TAG *\<body\>)*

  - **CONTENITORE SITO** è il Contenitore PRINCIPALE che definisce la
    larghezza che avrà il sito vero e proprio.

  <!-- -->

  - **RIQUADRO SITO** un ulteriore riquadro che può essere utilizzato ad
    esempio per realizzare effetti grafici rispetto al Contenitore sito
    (ad es. Riquadro sito di dimensioni minori con uno sfondo effetto
    "ombra")

  - **CONTENITORE COLONNE** utilizzato per definire uno sfondo
    particolare per le colonne (corpo)

    - **COLONNA CENTRALE**

Per poter gestire questi contenitori è necessario, per prima cosa,
abilitare la modalità di "**Gestione dei Contenitori**" cliccando per
questo sul corrispondente pulsante presente all'interno del menu di
Editing del sito

![\\\\doctohelp\\D\\ManPassweb_Ecommerce_Sviluppo\\Videate\\menu_editing_contenitori_1.bmp](./assets/media/image131.png)

Una volta abilitata questa particolare modalità di gestione, all'interno
del menu di Editing del sito compariranno solamente i due pulsanti
evidenziati in figura:

![\\\\doctohelp\\D\\ManPassweb_Ecommerce_Sviluppo\\Videate\\menu_editing_contenitori_2.bmp](./assets/media/image132.png)

**Chiudi Contenitori**: consente di uscire dalla modalità di "Gestione
dei Contenitori"

**Elementi nella Pagina**: consente di visualizzare, sempre all'interno
del menu di editing del sito, l'albero dei Contenitori e dei Componenti
presenti all'interno della pagina web che si sta editando.

![\\\\doctohelp\\D\\ManPassweb_Ecommerce_Sviluppo\\Videate\\albero_contenitori.bmp](./assets/media/image133.png)

Per modificare le **caratteristiche grafiche** di uno specifico
Contenitore sarà quindi sufficiente selezionarlo all'interno dell'albero
sopra evidenziato e cliccare poi sull'icona di "Editing Grafico"
presente nella contestuale barra degli strumenti

![\\\\doctohelp\\D\\ManPassweb_Ecommerce_Sviluppo\\Videate\\albero_contenitori2.bmp](./assets/media/image134.png)

In alternativa, una volta abilitata la modalità di Gestione dei
Contenitori, è anche possibile chiudere il menu di Editing del sito e
selezionare il Contenitore desiderato spostandosi con il mouse su di
esso, direttamente all'interno della pagina web.

In questo modo verrà infatti evidenziato il R.O.C. (Riquadro Opzioni
Contenitore) del Contenitore Strutturale con all'interno il relativo
pulsante di Editing Grafico

![\\\\doctohelp\\D\\ManPassweb_Ecommerce_Sviluppo\\Videate\\albero_contenitori3.bmp](./assets/media/image135.png)

**ATTENZIONE!** A differenza di quanto avveniva, ad esempio per le
Varianti Standard, gli unici contenitori strutturali selezionabili
direttamente all'interno della pagina web saranno ovviamente il
"Contenitore Colonne" e la "Colonna Centrale". Tutti gli altri
contenitori strutturali potranno essere selezionati invece dall' albero
dei Contenitori e Componenti precedentemente evidenziato.

In ogni caso una volta cliccato sul pulsante di Editing Grafico (
![\\\\doctohelp\\D\\ManPassweb_Ecommerce\\Videate\\pulsante_editing_grafico.bmp](./assets/media/image136.png) ) verrà visualizzato lo **Style Editor**
attraverso cui poter poi personalizzare (sfruttando tutte le proprietà
CSS a disposizione) l'aspetto grafico del contenitore attualmente
selezionato.

![\\\\doctohelp\\D\\ManPassweb_Ecommerce_Sviluppo\\Videate\\style_editor_contenitori.bmp](./assets/media/image137.png)

Sarà quindi possibile, ad esempio, modificare le dimensioni del
contenitore, i margini, i bordi, i colori di sfondo ecc ...

Per maggiori informazioni relativamente all'utilizzo dello Style Editor
si rimanda alla corrispondente sezione di questo manuale ("*Live Editing
per Varianti Responsive -- Style Editor (Editing Grafico)*")

Confermando le personalizzazioni apportate ad un contenitore strutturale
sarà poi possibile decidere di salvare queste stesse modifiche per la
specifica pagina, oppure per tutte le pagine del sito.

![\\\\doctohelp\\D\\ManPassweb_Ecommerce_Sviluppo\\Videate\\salva_per_pagina_sito.bmp](./assets/media/image138.png)

Infine nel caso in cui alla pagina sia stato associato un particolare
Layout sarà possibile decidere di salvare tali personalizzazioni anche
per lo specifico Layout riportando così le variazioni effettuate
automaticamente anche su tutte le pagine del sito che utilizzano lo
stesso Layout

