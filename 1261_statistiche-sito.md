# STATISTICHE SITO



La sezione **Statistiche** del Wizard, accessibile attraverso la
corrispondente voce del menu principale, consente di visualizzare e
gestire i principali dati statistici relativi al proprio sito Passweb

![\\\\doctohelp\\D\\ManPassweb_Ecommerce_Sviluppo\\Videate\\menu_statistiche_passweb.bmp](./assets/media/image1.png){width="5.926388888888889in"
height="3.484722222222222in"}

Nello specifico sarà possibile visualizzare statistiche relativamente a:

- pagine visitate -- **sezioni Browser e Pagine**

- dati Ecommerce (es. ordini, carrelli abbandonati ecc...) -- **sezione
  Ecommerce**

- accessi al sito da parte dei normali visitatori web (autenticati e
  non) piuttosto che da parte di crawler riconosciuti e codificati o
  tools di diverso tipo -- sezione **Visitatori**

Una cosa di fondamentale importanza da tenere sempre in considerazione
relativamente ai dati presenti all'interno di questa sezione del Wizard
è che **tali dati possono essere, ovviamente, diversi rispetto a quelli
registrati da un servizio di monitoraggio di terze parti come potrebbe
essere, ad esempio, Google Analytics.**

I motivi di tali differenze possono essere molteplici:

- Possono essere diversi i metodi utilizzati dai due software per il
  conteggio dei visitatori unici

- Possono esserci delle differenze nella modalità di definizione delle
  sessioni.

- Possono essere diversi i meccanismi con cui differenziare le viste
  "umane" rispetto alle visite "automatiche" (ossia visite effettuate da
  bot o tool automatici di qualsiasi altro genere)

- Può essere diverso il metodo utilizzato per conteggiare i visitatori
  (Google ad esempio conteggia solo il visitatori con javascript e
  cookie abilitati e che non hanno in uso estensioni del browser che
  possano impedire il tracciamento)

- ...

In considerazione di ciò per avere un quadro sicuramente più preciso in
relazione, ad esempio, alle visite ricevute dal sito, alle campagne
marketing, ai referr ecc... è sempre consigliabile affiancare al sistema
di statistiche disponibile all'interno del proprio sito Passweb, anche
uno strumento di tracciamento come Google Analytics, Matomo ...
sviluppato appositamente per questo scopo e in grado quindi di fornire
informazioni sicuramente più dettagliate e precise.

**ATTENZIONE!** Per maggiori informazioni relativamente a come poter
attivare l'integrazione tra il proprio sito Passweb e Google Analytics o
Matomo si rimanda a quanto indicato nei relativi capitoli di questo
manuale

Altra cosa da tenere in considerazione è che, di base, **le statistiche
visualizzate all'interno di questa sezione del Wizard sono gestite a
livello di Variante Sito**

Per poter quindi visualizzare i dati di una specifica Variante sarà
necessario per prima cosa selezionarla utilizzando l'apposito controllo
presente nella barra degli strumenti posta nella parte alta della pagina
(per maggiori informazioni relativamente alla gestione delle Varianti
Sito si rimanda a quanto indicato nella corrispondente sezione di questo
manuale -- *"Live Editing -- Varianti Sito"* -- )

![\\\\doctohelp\\D\\ManPassweb_Ecommerce_Sviluppo\\Videate\\statistiche_variante.bmp](./assets/media/image2.png){width="5.926388888888889in"
height="3.484722222222222in"}

Nella stessa barra degli strumenti è disponibile poi anche il controllo
per l'impostazione dell'intervallo temporale in relazione al quale
dovranno essere visualizzati i dati statistici.

![\\\\doctohelp\\D\\ManPassweb_Ecommerce_Sviluppo\\Videate\\statistiche_selezione_date.bmp](./assets/media/image3.png){width="5.926388888888889in"
height="3.484722222222222in"}

Di seguito verranno analizzati un po' più nel dettaglio i dati
statistici presenti all'interno delle varie sezioni di questa specifica
area del Wizard

