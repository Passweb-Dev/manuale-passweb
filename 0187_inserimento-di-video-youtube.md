# INSERIMENTO DI VIDEO YOUTUBE



L'editor messo a disposizione da Passweb per i componenti di tipo
**"Paragrafo"** permette di inserire, all'interno del paragrafo stesso,
anche uno o più video pubblicati direttamente all'interno di Youtube.

**ATTENZIONE!** E' possibile inserire dei video utilizzando anche
l'apposito componente "Video". Per maggiori informazioni in merito alla
gestione di questa specifica tipologia di componente si veda anche la
relativa sezione di questo manuale ("*Varianti Sito Responsive -- Lista
Componenti Comuni -- Componente Video*")

Cliccando sul pulsante "**Inserisci un video Youtube**" ( ), presente
nella barra degli strumenti, verrà infatti aperta la maschera
"**Youtube**"

![](./assets/media/image298.png)

attraverso cui poter indicare lo specifico video da visualizzare
all'interno del proprio sito web e le relative caratteristiche di
visualizzazione.

In particolare dunque il campo

- **Url del video:** consente di indicare l' url dello specifico video
  Youtube che dovrà essere visualizzato direttamente all'interno del
  sito Passweb. Una volta individuato dunque all'interno di Youtube il
  video desiderato, sarà sufficiente copiare l' url presente nella barra
  degli indirizzi del browser

> ed incollarlo all'interno del campo in oggetto

![](./assets/media/image299.png)

- **Dimensione del video:** consente di specificare il formato di
  visualizzazione del video selezionato. I formati indicati sono messi a
  disposizione direttamente da Youtube, non è quindi possibile impostare
  un formato di visualizzazione diverso da quelli indicati in elenco.

- **Abilita HD:** consente di visualizzare, se disponibile, il video
  selezionato in alta definizione.

- **Abilita Https:** consente di abilitare la visualizzazione del video
  selezionato in https

- **Visualizza video correlati al termine dell'esecuzione:** consente di
  visualizzare, al termine dell'esecuzione del video selezionato, i vari
  video ad esso correlati.

**NOTA BENE:** la visualizzazione dei video Youtube è disabilitata lato
Wizard. Il video potrà quindi essere visionato solo ed esclusivamente
visitando la corrispondente pagina del sito Passweb.

**NOTA BENE:** i video gestiti attraverso questo componente devono
necessariamente risiedere all'interno di Youtube. Non essendo quindi
parte integrante delle risorse del proprio sito Passweb, non andranno ad
influire sullo spazio disco disponibile da contratto.

