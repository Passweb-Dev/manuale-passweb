# INDICATORI



All'interno di questa sezione è possibile visualizzare una serie di
Indicatori in grado di fornire informazioni puntuali sui principali dati
Ecommerce.

![](./assets/media/image20.png)

**ATTENZIONE!** gli indicatori visualizzati possono variare in relazione
alle impostazione settate per i parametri presenti all'interno delle
sezioni "**Dashboard Cliente**" e "**Dashboard Agente**" del Wizard
(menu "**Sito -- Preferenze**" tab "**Configurazione**"). Per maggiori
informazioni in merito si veda quanto indicato nel relativo capitolo di
questo manuale ("*Sito -- Preferenze -- Configurazione Area Riservata*")

Per ogni indicatore presente verrà visualizzato:

- il valore totale relativo al periodo temporale selezionato **(1)**

- il valore totale relativo al periodo temporale precedente **(2)**

- l'incremento / decremento percentuale registrato tra i due periodi
  **(3)**

**ATTENZIONE!** **I dati presenti all'intero di questa sezione fanno
riferimento sempre al periodo temporale, ai clienti e agli stati
d'ordine selezionati mediante i relativi controlli presenti nella barra
dei filtri posta immediatamente al di sopra degli indicatori stessi**

![](./assets/media/image7.png)

**ATTENZIONE!** Il filtro clienti verrà visualizzato solo nel momento in
cui ad effettuare l'autenticazione in area riservata dovesse essere un
Agente

Variando quindi, cliente, periodo temporale e/o stati d'ordine
selezionati varieranno anche i dati presenti all'interno degli
indicatori.

Nello specifico poi, il "**Periodo precedente**", rispetto al quale
verranno valutati eventuali incrementi / decrementi degli indicatori, è
visualizzato nella parte bassa di questa sezione e, ovviamente, varia in
relazione a quello che è il periodo attuale selezionato.

![](./assets/media/image21.png)

Supponendo dunque di selezionare come periodo attuale il mese in corso,
il periodo precedente rispetto cui verranno valutati incrementi /
decrementi degli indicatori sarà il mese precedente; allo stesso modo
selezionando "Oggi" come periodo attuale, il periodo precedente sarà
settato su "ieri" ...

Se invece come periodo attuale dovesse essere indicato un range di date
personalizzato, ad esempio i primi 10 giorni del mese di aprile, il
periodo precedente con cui fare il confronto verrà settato sui 10 giorni
immediatamente precedenti e quindi sugli ultimi 10 giorni del mese di
marzo.

Passando con il mouse su ciascuno degli indicatori presenti all'interno
di questa sezione verrà visualizzato un piccolo Tooltip contenente una
breve spiegazione relativa a quello che il dato in questione
rappresenta:

![](./assets/media/image22.png)

- **Totale Vendite**: Totale dei documenti riferiti al periodo indicato
  con uno stato che rientra tra quelli selezionati.

> La visualizzazione dell'indicatore in esame è subordinata
> all'attivazione del parametro "**Ordini**" presente nella sezione
> "Dashboard Cliente / Agente" del Wizard (menu "Sito -- Preferenze" tab
> "Configurazione").

- **Ordini**: Numero complessivo dei documenti registrati nel periodo
  indicato con uno stato che rientra tra quelli selezionati

> La visualizzazione dell'indicatore in esame è subordinata
> all'attivazione del parametro "**Ordini**" presente nella sezione
> "Dashboard Cliente / Agente" del Wizard (menu "Sito -- Preferenze" tab
> "Configurazione").

- **Valore medio degli ordini**: Totale Vendite / Numero di documenti.
  Vengono presi in considerazione solo i documenti riferiti al periodo
  indicato e con uno stato che rientra tra quelli selezionati

> La visualizzazione dell'indicatore in esame è subordinata
> all'attivazione del parametro "**Ordini**" presente nella sezione
> "Dashboard Cliente / Agente" del Wizard (menu "Sito -- Preferenze" tab
> "Configurazione").

- **Pagamento più utilizzato --** solo per "Dashboard Clienti": Metodo
  di pagamento più utilizzato in relazione ai documenti riferiti al
  periodo indicato e con uno stato che rientra tra quelli selezionati

> La visualizzazione dell'indicatore in esame è subordinata
> all'attivazione del parametro "**Pagamenti**" presente nella sezione
> "Dashboard Cliente" del Wizard (menu "Sito -- Preferenze" tab
> "Configurazione").

- **Trasporto più utilizzato --** solo per "Dashboard Clienti": Metodo
  di spedizione più utilizzato in relazione ai documenti riferiti al
  periodo indicato e con uno stato che rientra tra quelli selezionati

> La visualizzazione dell'indicatore in esame è subordinata
> all'attivazione del parametro "**Trasporti**" presente nella sezione
> "Dashboard Cliente" del Wizard (menu "Sito -- Preferenze" tab
> "Configurazione").

- **Resi**: Numero complessivo dei resi merce registrati nel periodo
  indicato

> La visualizzazione dell'indicatore in esame è subordinata
> all'attivazione del parametro "**Resi**" presente nella sezione
> "Dashboard Cliente / Agente" del Wizard (menu "Sito -- Preferenze" tab
> "Configurazione").

- **Carrelli abbandonati** -- solo per "Dashboard Agenti": Numero
  complessivo di carrelli abbandonati registrati nel periodo indicato

> La visualizzazione dell'indicatore in esame è subordinata
> all'attivazione del parametro "**Carrelli Abbandonati**" presente
> nella sezione "Dashboard Agente" del Wizard (menu "Sito -- Preferenze"
> tab "Configurazione").

- **Valore medio carrelli abbandonati** -- solo per "Dashboard Agenti":
  Totale dei carrelli abbandonati / Numero di carrelli abbandonati.
  Vengono considerati solo i carrelli abbandonati registrati nel periodo
  selezionato

> La visualizzazione dell'indicatore in esame è subordinata
> all'attivazione del parametro "**Carrelli Abbandonati**" presente
> nella sezione "Dashboard Agente" del Wizard (menu "Sito -- Preferenze"
> tab "Configurazione").

**ATTENZIONE!** gli importi presenti negli Indicatori saranno calcolati
sempre e soltanto sulla base dei documenti effettivamente presenti in
Passweb. Inoltre gli importi indicati potranno essere riferiti al Totale
di questi stessi documenti o al solo Totale Merce e potranno essere
Ivati o Non Ivati a seconda delle impostazione settate per i relativi
parametri ("**Importi**" e "**Gestione Iva**") presenti alla maschera
"**Preferenze Sito**" del Wizard (tab "**Configurazione**" sezione
"**Dashboard Cliente**" e "**Dashboard Agente**")

