# GESTIONE NEWSLETTER -- LISTE



All'interno di questa sezione l'utente avrà la possibilità di
sincronizzare e importare tutte le liste di iscrizione create e gestite
all'interno del proprio account MailChimp.

![](./assets/media/image60.png)

In questo senso il pulsante **"Sincronizza da MailChimp"** presente
nella barra degli strumenti della maschera **"Gestione Newsletter --
Liste di Iscrizione"** (l'unico ad essere inizialmente visualizzato)
consente quindi di effettuare la sincronizzazione tra il sito Passweb ed
il proprio account MailChimp **limitatamente alle sole liste di
iscrizione.**

Una volta terminata la sincronizzazione tutte le liste di iscritti
attualmente presenti sul proprio account MailChimp verranno visualizzate
e potranno quindi essere consultate anche all'interno della maschera
sopra evidenziata.

Selezionando una delle liste presenti in elenco verrà abilitato, nella
barra degli strumenti, un ulteriore pulsante "**Visualizza Iscritti"**
(![](./assets/media/image61.png) ) grazie al quale poter visualizzare
l'elenco degli iscritti alla lista attualmente selezionata

![](./assets/media/image62.png)

**NOTA BENE**: per ogni lista l'elenco degli iscritti riflette
ovviamente la situazione aggiornata all'ultima sincronizzazione

I dati presenti all'interno di questa maschera (Indirizzo E-mail) sono
dati in sola visualizzazione.

Ulteriori informazioni sulle anagrafiche di questi iscritti (così come
la gestione di queste stesse anagrafiche) potranno essere consultate
direttamente all'interno del proprio account MailChimp.

