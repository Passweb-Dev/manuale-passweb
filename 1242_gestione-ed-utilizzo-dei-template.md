# GESTIONE ED UTILIZZO DEI TEMPLATE



In determinate condizioni i template creati e gestiti in MailChimp
possono anche essere sincronizzati e importati all'interno del proprio
sito Passweb, in maniera tale da poter poi essere utilizzati nel momento
in cui si dovesse decidere di inviare una campagna direttamente dal
proprio sito, prelevando magari i contenuti della Newsletter inviata
direttamente dai Contenuti CMS o dai prodotti gestiti e pubblicati sul
proprio sito Passweb.

In quest'ottica è bene chiarire subito alcuni concetti di fondamentale
importanza:

- **E' possibile sincronizzare ed importare in Passweb solo ed
  esclusivamente quei template precedentemente salvati, in MailChimp,
  nella sezione "My Templates"**

- **Il layout del template (struttura, colori di sfondo, elementi o
  immagini propri del template) potrà essere modificato solo ed
  esclusivamente all'interno di MailChimp**.

- **A seguito di ogni modifica apportata ad un template sarà necessario
  sincronizzare nuovamente i template presenti sul proprio sito con
  quelli gestiti in MailChimp in modo tale da riportare anche in Passweb
  le variazioni appena effettuate**

- **Ogni template creato in MailChimp ha delle sezioni (Section) ben
  definite. E' all'interno di queste sezioni che andranno poi inseriti i
  vari contenuti della Newsletter. I contenuti di queste sezioni
  potranno essere editati direttamente all'interno di Passweb**

- **Passweb si preoccuperà di inviare a MailChimp tutti i dati necessari
  per inviare la Campagna definita all'interno del proprio sito. L'invio
  delle relative Newsletter avverrà comunque sempre ed esclusivamente
  dai server di MailChimp**

Per informazioni più dettagliate e/o aggiornate rispetto a quanto nei
successivi capitoli di questo manuale, si consiglia sempre di fare
riferimento alla specifica manualistica presente su sito di MailChimp.
Si ricorda inoltre che la costruzione di un template è un operazione che
può essere fatta solo ed esclusivamente su MailChimp e per questo
totalmente indipendente da Passweb

Prima di iniziare a vedere come poter creare e gestire Template
all'interno di MailChimp, è bene chiarire inoltre anche la differenza
che intercorre tra Template e Campagne:

- **Template**: un Template in MailChimp altro non è se non **un layout
  grafico predefinito** che potrà essere utilizzato per le Newsletter
  inviate durante le varie campagne. All'interno del Template non vanno
  inseriti, dunque, i contenuti della specifica mail che dovrà essere
  inviata durante la specifica campagna. Il Template è solo il
  contenitore; gli specifici contenuti andranno inseriti, all'interno di
  questo stesso contenitore in fase di creazione ed invio della
  specifica Campagna.

- **Campagna:** una campagna altro non è se non l'invio di una
  determinata Newsletter ad un intera lista di iscritti o solamente ad
  alcuni gruppi. Nella creazione di ogni campagna va scelto un
  determinato Template da utilizzare per la Newsletter che verrà inviata
  con la campagna stessa. Il Template scelto andrà poi popolato, ove
  possibile, con i contenuti specifici della campagna, e quindi della
  Newsletter, che si vuole inviare.

In base a quanto detto è quindi abbastanza semplice comprendere che, a
livello di Template, sarà necessario impostare, ad esempio, il logo
dell'azienda, i colori di sfondo, gli stili e i caratteri che dovranno
essere utilizzati all'interno della Newsletter. Sarà inoltre possibile
inserire direttamente nel Template anche delle immagini e/o dei testi
ricorrenti che verranno quindi sempre inseriti nelle relative Newsletter
indipendentemente dalla Campagna considerata.

**NOTA BENE**: nell'ottica di utilizzare i template costruiti in
MailChimp per l'invio di Campagne direttamente da Passweb bisogna sempre
considerare che eventuali immagini inserite come parte integrante del
Template stesso non potranno essere personalizzate e/o modificate
all'interno del proprio sito Passweb.

Nel momento in cui si andrà a selezionare, in fase di generazione di una
Campagna (e indipendentemente dal fatto che questa operazione venga
effettuata in Passweb o in MailChimp) uno specifico Template, si avrà
dunque a disposizione immediatamente una bozza della Newsletter da
inviare già pronta, in cui andranno inseriti solo ed esclusivamente gli
specifici contenuti della specifica Newsletter che si vuole inviare.

Una volta aggiunti, in fase di generazione della campagna, al Template
selezionato, gli specifici contenuti, non sarà necessario salvare
nuovamente il lavoro fatto in un nuovo Template proprio perché i
contenuti appena inseriti sono relativi solo alla specifica Campagna che
si sta inviando.

Nel momento in cui lo stesso Template dovesse essere utilizzato in una
nuova Campagna infatti, quello che ci servirebbe sarebbe solo ed
esclusivamente l'involucro (il Template privo di contenuti) proprio
perché questa volta i contenuti da inserire saranno diversi rispetto
alla campagna precedente.

