# SET DI ATTRIBUTI



La pagina **"Set di Attributi,"** accessibile dalla voce di menu
***"Catalogo -- Attributi Articoli -- Set"***, consente di raggruppare
gli attributi (singoli e gruppi) relativi ad una certa categoria
merceologica in un unico raggruppamento logico chiamato appunto **Set di
Attributi**

**NOTA BENE**: ad ogni categoria merceologica gestita all'interno del
sito potrà essere associato un solo Set di Attributi. Gli attributi
presenti all'interno di questo Set andranno quindi a definire quella che
sarà l'anagrafica Passweb degli articoli appartenenti a quella specifica
categoria merceologica.

All'interno di questa pagina verrà visualizzata la maschera "**Set di
Attributi**"

![](./assets/media/image125.png)

contenente l' elenco dei Set di Attributi attualmente gestiti
all'interno del sito.

Il pannello di Ricerca presente nella parte alta della maschera e
attivabile cliccando sulla relativa icona consente di impostare uno
specifico filtro di ricerca in modo tale da poter selezionare fra tutti
i set presenti in elenco solo quelli che soddisfano il filtro impostato.

I pulsanti presenti nella barra principale degli strumenti consentono
rispettivamente di:

**Nuovo**
(![](./assets/media/image88.png) ): consente di definire un nuovo Set di
Attributi. Cliccando su questo pulsante verrà infatti visualizzata la
maschera "**Set di Attributi**"

![](./assets/media/image126.png)

all'interno della quale poter definire le caratteristiche del set in
oggetto.

In particolare per ogni Set sarà necessario indicare un valore per i
seguenti parametri:

- **Nome Set:** consente di definire il nome del Set di Attributi che si
  sta realizzando.

- **Default:** consente di impostare il Set di Attributi che si sta
  realizzando come Set di Default.

> **ATTENZIONE!** Il set di attributi impostato come default potrebbe
> essere automaticamente associato, in fase di sincronizzazione, alle
> nuove categorie merceologiche importate all'interno del sito
>
> Per maggiori informazioni in merito si veda anche la sezione
> "*Catalogo -- Configurazione Parametri Catalogo -- Catalogo Mexal /
> Ho.Re.Ca -- Set di Attributi*" di questo manuale

- **Attributi e Gruppi:** consente di definire quali attributi, singoli
  o gruppi, dovranno far parte del Set che si sta realizzando. Nel box
  di sinistra verranno visualizzati tutti gli attributi precedentemente
  codificati nella relativa sezione "Attributi" e, in grigio, tutti i
  gruppi precedentemente codificati nella relativa sezione "Gruppi di
  Attributi".

> I campi presenti immediatamente al di sopra di entrambi i box
> consentono, digitando almeno 3 caratteri, di filtrare gli elementi
> presenti all'interno del relativo box.
>
> Per inserire un nuovo attributo (singolo o gruppo) all'interno del set
> che si sta realizzando sarà sufficiente selezionarlo dall'elenco di
> sinistra ed inserirlo in quello di destra cliccando sul pulsante
> raffigurante una piccola freccia verde rivolta verso destra. Allo
> stesso modo per eliminare un attributo (singolo o gruppo) dal Set sarà
> sufficiente selezionarlo dal box di destra ed eliminarlo cliccando sul
> pulsante raffigurante una piccola freccia rossa rivolta verso
> sinistra.
>
> I pulsanti "**Freccia in su**" e "**Freccia in giù**" consentono
> invece di ordinare secondo specifiche necessità l'elenco degli
> attributi facenti parte del set che si sta realizzando.
>
> Selezionando inoltre un gruppo di attributi, tra quelli presenti nel
> box di sinistra verrà visualizzata, nella parte bassa della maschera,
> un ulteriore sezione (Attributi di "Nome Gruppo") all'interno della
> quale verranno elencati i singoli attributi facenti parte del gruppo
> selezionato.

![](./assets/media/image127.png)

- **Categorie Merceologiche:** all'interno di questa sezione è possibile
  indicare la/le specifiche categorie merceologiche cui associare il set
  di attributi che si sta realizzando. Tale associazione può essere
  fatta, attraverso l'apposito campo, anche agendo dalle proprietà delle
  specifiche Categorie Merceologiche (per maggiori informazioni in
  merito si veda anche la sezione di questo manuale *"Catalogo --
  Gestione Articoli -- Articoli -- Gestione Articoli Categorie
  Merceologiche"*).

> **ATTENZIONE! Nel caso di articoli associati a più categorie
> merceologiche verrà considerato il set di attributi relativo alla
> categoria merceologica principale, vale a dire quella associata
> all'articolo stesso direttamente all'interno del relativo gestionale
> Passepartout**

**Modifica**
(![](./assets/media/image43.png) ): consente di modificare le
caratteristiche del set di attributi attualmente selezionato in elenco

**Elimina**
(![](./assets/media/image114.png) ): consente di eliminare il set di
attributi attualmente selezionato in elenco

**Copia**
(![](./assets/media/image128.png) ): consente di effettuare una copia del
set di attributi attualmente selezionato in elenco

**NOTA BENE**: per poter associare ad un certo articolo un singolo
attributo piuttosto che uno specifico gruppo di attributi occorre
associare necessariamente alla categoria merceologica di appartenenza di
questo stesso articolo un set di attributi comprendente l'attributo o il
gruppo di attributi desiderato.

**Combinazioni**
(![](./assets/media/image129.png) ): consente di definire le possibili combinazioni di
attributi per il set in esame. Tali combinazioni verranno poi utilizzate
per definire le possibili opzioni di scelta dei campi presenti
all'interno di un pannello di ricerca articoli nel momento in cui questo
stesso pannello dovesse essere impostato per utilizzare filtri vincolati
in base a specifiche combinazioni di attributi.

**NOTA BENE**: per maggiori informazioni in merito ai filtri di ricerca
articoli vincolati sulla base di specifiche combinazioni di attributi si
veda anche il campitolo "Live Editing -- Lista Componenti Ecommerce --
Componente Ricerca--Ricerca Ecommerce -- Filtri di ricerca vincolati" di
questo manuale.

Cliccando su questo pulsante verrà quindi visualizzata la maschera
**Combinazioni di Attributi**

![](./assets/media/image130.png)

contenente l'elenco delle combinazioni attualmente definite per il set
in oggetto.

Il pannello di Ricerca presente nella parte alta della maschera e
attivabile cliccando sulla relativa icona consente di impostare uno
specifico filtro di ricerca in modo tale da poter selezionare fra tutte
le combinazioni possibili solo quelle che soddisfano il filtro
impostato.

I pulsanti presenti nella barra degli strumenti consentono
rispettivamente:

- **Svuota**
  (![](./assets/media/image131.png) ): consente di eliminare tutte le
  combinazioni di attributi attualmente presenti in elenco

- **Elimina**
  (![](./assets/media/image114.png) ): consente di eliminare la
  combinazione di attributi attualmente selezionata in elenco

> **ATTENZIONE!** l'eliminazione di una combinazione di attributi e/o
> quella di specifiche opzioni all'interno della combinazione può
> avvenire, in determinate condizioni, in maniera completamente
> automatica. Nello specifico occorre infatti considerare che:

- In caso di cancellazione di uno dei valori inseriti nell'elenco dei
  possibili valori assunti da un attributo, verranno automaticamente
  eliminate tutte le combinazioni di attributi in cui compariva quello
  specifico valore

- In caso di cancellazione di un attributo presente in un set verranno
  automaticamente eliminate dalle varie combinazioni le opzioni legate a
  quell'attributo

- In caso di rimozione di un attributo da un set verranno
  automaticamente eliminate dalle varie combinazioni le opzioni legate a
  quell'attributo

- In caso di eliminazione di un set di attributi verranno
  automaticamente eliminate tutte le combinazioni precedentemente
  definite per quello stesso set.

<!-- -->

- **Modifica**
  (![](./assets/media/image43.png) ): consente di modificare la
  combinazione di attributi attualmente selezionata in elenco

- **Nuova**
  (![](./assets/media/image132.png) ): consente di definire una nuova
  possibile combinazione di attributi per il set in oggetto.

Cliccando su questo pulsante verrà infatti visualizzata la maschera
**Combinazione** contenente tutti gli attributi associati al set in
esame (ordinati in base alla loro posizione all'interno del set).

![](./assets/media/image133.png)

Per definire una nuova combinazione di attributi sarà quindi necessario
selezionare, per ogni attributo presente all'interno di questa maschera,
uno dei valori presenti all'interno del corrispondente menu a tendina e
cliccare, successivamente, sul pulsante "**Conferma**".

**ATTENZIONE!** I valori proposti per ogni singolo attributo sono
esattamente quelli inseriti all'interno della sezione "**Gestione
Opzioni**" in fase di codifica dell'attributo stesso

**NOTA BENE**: per un corretto utilizzo dei filtri di ricerca vincolati
sulla base di specifiche combinazioni di attributi è indispensabile
inserire all'interno di questo elenco tutti i valori che l'attributo in
esame assume in corrispondenza di ogni singolo articolo gestito
all'interno del sito

- **Importa**
  (![](./assets/media/image134.png) ): consente di importare una serie di possibili
  combinazioni di attributi da un file .csv o .txt.

> Cliccando su questo pulsante verrà infatti visualizzata la maschera
> "**File Combinazioni Attributi**" all'interno della quale poter
> effettuare l'import del file con le possibili combinazioni di
> attributi.

![](./assets/media/image135.png)

> Nello specifico, all'interno di questa maschera sarà necessario
> indicare:

- **File (csv-txt)**: consente di selezionare il file txt o csv
  contenente l'elenco delle possibili combinazioni di attributi che
  dovranno essere importate

- **Lingua:** consente di indicare la lingua del sito a cui dovranno
  fare riferimento i dati presenti all'interno del file di importazione

> **ATTENZIONE!** E' necessario creare file distinti per le diverse
> lingue gestite all'interno del sito

- **Separatore:** consente di indicare, selezionandolo, dall'apposito
  menu a tendina, il carattere che è stato utilizzato all'interno del
  file di importazione come separatore per i vari campi

> Il parametro "**Elimina combinazioni non presenti nel file**"
> consente, se selezionato, di eliminare eventuali combinazioni di
> attributi precedentemente codificate e non presenti nel file di
> importazione.
>
> **ATTENZIONE!** Affinché la procedura di importazione possa terminare
> correttamente e possano quindi essere create le nuove combinazioni di
> attributi, il file in esame dovrà avere le seguenti caratteristiche:

- L'intestazione, ossia la prima riga, del file deve essere costituita
  dai nomi degli attributi appartenenti al set (in qualunque ordine).

- Ogni riga del file deve contenere una possibile combinazione degli
  attributi indicati nella riga di intestazione.

- Il carattere separatore dei vari campi deve essere esattamente quello
  indicato all'interno del campo "**Separatore**" presente nel form di
  importazione

- Il file di importazione deve soddisfare le specifiche del formato
  RFC4180.

> **ATTENZIONE!** In questo senso è quindi necessario che il valore dei
> campi contenenti interruzioni di riga, doppi apici e/o lo stesso
> carattere utilizzato anche come separatore **sia necessariamente
> racchiuso da virgolette**

**NOTA BENE**: nel caso in cui una delle combinazioni indicate nel file
di importazione contenga, per un certo attributo, un valore non ancora
presente nell'elenco dei possibili valori dell'attributo stesso, questo
verrà automaticamente aggiunto in elenco (**lo stesso valore per tutte
le lingue gestite**). La personalizzazione in lingua dei nuovi valori
aggiunti automaticamente a seguito dell'importazione del file, dovrà
avvenire in maniera manuale operando direttamente all'interno del Wizard
del sito.

- **Esporta**
  (![](./assets/media/image136.png) ): consente di esportare all'interno
  di un file csv l'elenco delle possibili combinazioni di attributi
  attualmente codificate.

> Cliccando su questo pulsante verrà infatti visualizzata la maschera di
> esportazione

![](./assets/media/image137.png)

> all'interno della quale poter indicare (campo**Separatore**) il
> carattere che dovrà essere utilizzato all'interno del file come
> separatore per i vari campi

