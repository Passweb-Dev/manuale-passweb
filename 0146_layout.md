# LAYOUT



**L'insieme dei Contenitori strutturali in cui risulta essere suddivisa
una pagina web, la loro distribuzione all'interno della pagina e le loro
caratteristiche grafiche determinano quello che viene definito il Layout
della pagina web**

Come precedentemente indicato, in Passweb, è possibile arrivare a
realizzare un qualsiasi tipo di Layout decidendo di attivare o
disattivare, a seconda delle necessità, un certo contenitore
strutturale, dimensionando in un certo modo i contenitori attualmente
attivi all'interno della pagina e/o impostando per ciascuno di essi
determinate caratteristiche grafiche.

Ogni Layout creato all'interno di Passweb potrà poi essere salvato e
applicato ad una singola pagina, a un determinato sottoinsieme di pagine
o, volendo, anche all'intero sito web.

> **NOTA BENE:** eventuali modifiche apportate ad un certo Layout
> salvato all'interno di Passweb verranno riportate, ovviamente, su
> tutte le pagine cui esso è stato associato e che utilizzano quindi
> quello specifico layout.

**ATTENZIONE!!!: i Layout sono gestiti a livello di Variante Sito. Per
poter quindi visualizzare e/o gestire un Layout di una specifica
Variante è necessario per prima cosa caricare la Variante stessa
all'interno del Wizard.**

Per poter creare un nuovo Layout e/o gestire quelli precedentemente
salvati è necessario, per prima cosa, abilitare la modalità di Gestione
dei Layout cliccando per questo sul corrispondente pulsante presente
all'interno del menu di Editing del sito

![](./assets/media/image139.png)

o, in alternativa, sulla corrispondente icona presente nella Barra degli
Strumenti del Live Editing

![](./assets/media/image140.png)

In entrambi i casi verrà aperta la maschera "**Gestione Layout**"
all'interno della quale poter visualizzare e gestire, nella sezione
"**Utilizza un Layout esistente**", l'elenco di tutti i layout
precedentemente creati e salvati per la Variante Sito attualmente
caricata all'interno del Wizard.

![](./assets/media/image141.png)

Per creare un nuovo Layout sarà invece necessario agire sul pulsante
"**Crea un Layout**" presente nella parte sinistra di questa stessa
maschera.

Cliccando su questo pulsante verrà infatti aperta la maschera di
definizione del nuovo Layout, maschera questa attraverso cui poter
impostare per esso uno specifico Nome (campo "**Nome del Layout**") uno
specifico codice (campo "**Codice**") ed uno specifico colore (campo
"**Colore**"), informazioni queste che andranno a comporre l'anagrafica
del layout che si sta realizzando e che serviranno quindi per
individuarlo, tra gli altri, sia in maniera visiva che in maniera
mnemonica.

![](./assets/media/image142.png)

Impostate queste informazioni, cliccando sul pulsante "**Salva**",
presente nella parte bassa della maschera, il nuovo layout verrà salvato
e l'utente verrà automaticamente ridiretto alla maschera iniziale di
gestione dei layout

**Una volta salvato il nuovo Layout, sarà poi necessario, ovviamente,
specificarne le caratteristiche strutturali e grafiche, ed eventualmente
associarlo ad una o a più pagine del sito**

In questo senso sarà sufficiente selezionare, tra quelli presenti in
elenco, il Layout desiderato e agire poi da uno dei pulsanti presenti
nella contestuale barra degli strumenti.

![](./assets/media/image143.png)

Di seguito verranno quindi illustrate le diverse azioni effettuabili su
uno qualsiasi dei Layout gestiti all'interno del proprio sito.

