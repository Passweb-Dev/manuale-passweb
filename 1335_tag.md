# TAG



Come orma dovrebbe essere chiaro i Tag sono il motivo principale per cui
sono nati strumenti come il GTM.

Possiamo pensare ad un Tag come al mezzo di trasporto che viene
utilizzato per portare dal nostro sito a tutta una serie di strumenti di
terze parti, tutte quelle informazioni di cui questi stessi strumenti
hanno bisogno per analizzare ed esaminare l'andamento del nostro sito e
l'esperienza utente che esso è in grado di garantire.

Tecnicamente altro non sono se non pezzettini di codice javascript da
inserire nelle varie pagine del sito, che possono essere attivati ed
eseguiti in determinate circostanze e che, nel momento in cui vengono
eseguiti, inviano tutti i dati e le informazioni raccolte allo strumento
con cui sono in comunicazione.

Un moderno sito web potrebbe gestire decine e decine di questi tag per
comunicare con strumenti quali AdWords, Adobe SiteCatalyst, Google
Analytics, AdRoll, DoubleClick ecc... e per inviare loro informazioni
utili per ricerche di marketing, di web analytics, di testing, di user
experience ecc...

Se non si utilizza una soluzione di tag manager come GTM, tutti questi
pezzettini di codice andrebbero inseriti direttamente nel codice
sorgente delle pagine. Grazie a Google Tag Manager è invece possibile
organizzare e gestire tutti questi tag esternamente al sito mediante un
interfaccia semplice de intuitiva oltre che indicare esattamente anche
in quale pagina del sito e in quali condizioni dovrà effettivamente
essere attivato uno specifico tag.

In genere, i Tag vengono eseguiti, o **attivati**, al caricamento di una
pagina oppure in risposta ad una certa interazione sulla pagina stessa.
In maniera più precisa, come vedremo, sarà necessario definire in GTM, i
cosiddetti **Attivatori**, ossia degli elementi mediante i quali poter
specificare esattamente quando attivare ogni singolo Tag.

Google Tag Manager inoltre, eseguirà i tag inseriti all'interno di un
contenitore, in maniera asincrona. Ciò significa che nel momento in cui
il codice javascript relativo ad uno dei Tag presenti nel Contenitore,
dovesse essere particolarmente lento a caricarsi, gli altri Tag non
dovranno attendere il caricamento e l'esecuzione del Tag precedente ma
continueranno a caricarsi normalmente evitando quindi problemi di
renderizzazione della pagina e di rallentamenti del sito

