# PROFILO UTENTE



La pagina "**Profilo Utente**", accessibile cliccando sull'apposita
icona presente nella barra degli strumenti del Wizard

![\\\\doctohelp\\D\\ManPassweb_Ecommerce_Sviluppo\\Videate\\barra_strumenti_menu_principale.bmp](./assets/media/image1.png)

consente di impostare e/o variare, per l'utente attualmente loggato, i
principali parametri di accesso e di utilizzo del Wizard (es. login,
password, autenticazione a due fattori, modalità di utilizzo dell'editor
ecc ... ).

![\\\\doctohelp\\D\\ManPassweb_Ecommerce_Sviluppo\\Videate\\profilo_utente_new.bmp](./assets/media/image2.png)

Nello specifico, una volta effettuato l'accesso alla maschera in
questione sarà possibile impostare un valore per i seguenti parametri:

- **Nome:** nome dell'utente attualmente loggato.

- **Cognome:** cognome dell'utente attualmente loggato

- **Interazione editor:** consente di indicare la tipologia di
  interazione e quindi di utilizzo dell'editor (Live Editing) di Passweb
  (vedi anche sezione "*Live Editing -- Componenti -- Inserisci nuovo
  Componente*" di questo manuale). E' possibile selezionare una delle
  due diverse modalità: Drag and Drop oppure Point and Click.

- **Protezione Default:** consente di indicare il livello di protezione
  che dovranno avere, a default, le nuove Pagine e i nuovi componenti
  inseriti all'interno del sito.

> Grazie a questo parametro sarà quindi possibile decidere se le nuove
> Pagine e i nuovi componenti potranno essere gestiti, a default, dai
> soli utenti appartenenti al Ruolo di Amministratori, dai soli utenti
> appartenenti al Ruolo Utente o da entrambe le tipologie (per maggiori
> informazioni in merito alla gestione dei Ruoli Utente si veda anche il
> relativo capitolo di questo manuale *"Utenti -- Utenti Passweb"*).
>
> Questo tipo di protezione potrà poi essere modificata per ogni singola
> Pagina agendo all'interno della sezione "**Permessi sulle Pagine**"
> presente nella maschera di configurazione degli "**Utenti Passweb**"

![\\\\doctohelp\\D\\ManPassweb_Ecommerce_Sviluppo\\Videate\\gestione_ruoli_pagine.bmp](./assets/media/image3.png)

> Allo stesso modo sarà possibile gestire la protezione di ogni singolo
> Componente agendo all'interno della sezione "**Protezione**" presente
> nella maschera di configurazione del componente stesso

![\\\\doctohelp\\D\\ManPassweb_Ecommerce_Sviluppo\\Videate\\visibilita_componente_4_res.bmp](./assets/media/image4.png)

- **Posizione del Menu del Wizard (varianti Standard e/o Mobile):**
  consente di selezionare **la modalità di default** per la
  visualizzazione del menu quando si entra nella modalità "Live Editing"
  per la creazione delle varie pagine del sito. E' possibile selezionare
  una tra le tre differenti modalità di visualizzazione:

  - **Nascosto:** vengono visualizzate solo le piccole frecce che
    consentono di passare, manualmente, da una modalità di
    visualizzazione all'altra.

  - **Visualizza solo le modalità del Live Editing:** viene visualizzato
    il solo menu contestuale al Live Editing

  - **Visualizza il Menu Completo**: viene visualizzato il menu
    completo.

> In ogni caso è sempre possibile passare da una modalità di
> visualizzazione all'altra cliccando sulle apposite freccette oppure
> utilizzando i relativi comando da tastiera (Shift + Freccia su /
> Freccia giù)

- **Visualizzazione Gestione Risorse:** consente di impostare la
  modalità di visualizzazione che dovrà essere utilizzata a default
  all'interno della maschera "Gestione Risorse del Sito": E' possibile
  selezionare uno dei seguenti valori:

  - **Tabellare:** in queste condizioni per ogni singola cartella
    selezionata all'interno del corrispondente albero verrà visualizzato
    nella parte destra della maschera un semplice elenco delle risorse
    presenti all'interno della cartella stessa.

![\\\\doctohelp\\D\\ManPassweb_Ecommerce_Sviluppo\\Videate\\gestione_risorse_tabellare.bmp](./assets/media/image5.png)

- **Preview:** in queste condizioni per ogni singola cartella
  selezionata all'interno del corrispondente albero verranno
  visualizzate nella parte destra della maschera le anteprime delle
  risorse presenti all'interno della cartella stessa (posto ovviamente
  che si tratti di risorse di tipo immagine)

![\\\\doctohelp\\D\\ManPassweb_Ecommerce_Sviluppo\\Videate\\gestione_risorse_sito.bmp](./assets/media/image6.png)

**NOTA BENE**: la modalità impostata come default per la visualizzazione
delle risorse presenti all'interno della sezione "Gestione Risorse del
Sito", potrà comunque essere variata in un qualsiasi momento, passando
da Previe a Tabellare e viceversa, e agendo per questo dal
corrispondente pulsante presente all'interno della maschera stessa.

- **Visualizza il Layout dei Contenitori:** se selezionato verrà
  visualizzata a default la griglia dei contenitori. E' comunque
  possibile attivare / disattivare manualmente questa modalità
  attraverso l'apposita icona presente nel menu contestuale al Live
  Editing .

- **Visualizza i Componenti in gestione :** se selezionato verranno
  visualizzati a default i componenti che l'utente ha in gestione
  all'interno della specifica pagina. E' comunque possibile attivare /
  disattivar manualmente questa modalità attraverso l'apposita icona
  presente nel menu contestuale al Live Editing .

- **Visualizza le Label per i Contenitori non raggiungibili in Gestione
  Contenitori:** se selezionato, attivando la modalità di gestione dei
  contenitori della pagina web, verranno visualizzate a default delle
  etichette identificative dei vari contenitori presenti all'interno
  della pagina. Cliccando su queste etichette sarà possibile selezionare
  il relativo contenitore. Nel caso in cui il parametro in oggetto non
  sia selezionato, e non compaiano dunque le etichette identificative
  dei vari contenitori, questi stessi contenitori potranno essere
  individuati e selezionati dal menu ad albero presente nella parte
  sinistra della pagina.

- **Disabilita controllo Ortografico Browser:** consente, se
  selezionato, di disabilitare le funzioni di controllo ortografico del
  browser utilizzate negli editor di testo presenti all'interno del
  Wizard

> **ATTENZIONE!** Nel caso in cui si decidesse di utilizzare le funzioni
> di controllo ortografico del browser non è sufficiente deselezionare
> il parametro in oggetto, **occorre anche assicurarsi di aver
> correttamente attivato nelle impostazioni del browser la relativa
> funzionalità**.
>
> In Chrome, ad esempio, sarà necessario accedere alla impostazioni del
> browser e verificare che la funzione "Controllo ortografico", presente
> nelle impostazioni avanzate, sia stata correttamente attivata

![\\\\doctohelp\\D\\ManPassweb_Ecommerce\\Videate\\correttore_chrome.bmp](./assets/media/image7.png)

> Nel caso in cui l'opzione evidenziata in figura non sia stata
> abilitata gli editor di testo presenti all'interno del Wizard di
> Passweb non utilizzeranno mai le funzioni di controllo ortografico del
> browser, indipendentemente dal fatto di aver selezionato o meno il
> parametro in esame

- **Username:** username di accesso al Backend del sito
  (www.miodominio.it/Wizard/Login).

- **Vecchia Password:** richiesta solo nel caso in cui si stia cercando
  di modificare la password attuale e siano quindi stati inseriti dei
  caratteri all'interno del successivo campo "Password"

- **Password:** password di accesso al Backend del sito
  ([www.miodominio.it/Wizard/Login](http://www.miodominio.it/Wizard/Login))

> La password assegnata ad ogni utente dovrà necessariamente soddisfare
> i seguenti requisiti:

- **Lunghezza minima di 12 caratteri**

- **Utilizzo di almeno 1 carattere maiuscolo, 1 carattere minuscolo, 1
  numero, 1 carattere speciale**

- **Non dovrà contenere parti del nome dell\'utente**

> Nello specifico verrà fatto un controllo per sottostringhe di
> lunghezza pari a 3. In conseguenza di ciò la password indicata verrà
> accetta solo se non contiene sequenze di 3 caratteri consecutivi
> uguali a quelle presenti nei campi "Nome" e "Cognome" dell'anagrafica
> Passweb del relativo utente

- **Non potrà essere utilizzata nessuna delle ultime 6 password
  inserite**

- **Avrà una durata massima di 90 giorni** al termine dei quali sarà
  obbligatorio impostare una nuova password di accesso.

> Oltre a ciò occorre ricordare che l'accesso al Back end di Passweb
> sarà sempre regolato anche da un meccanismo di autenticazione a 2
> fattori per cui una volta inserite Username e Password cliccando sul
> pulsante di Login verrà visualizzata un'ulteriore schermata
> all'interno della quale dover digitare il proprio codice di accesso,
> codice questo che potrà essere generato utilizzando l'App Google
> Authenticator

- **Conferma Password:** campo in cui digitare, per un'ulteriore
  conferma, la password inserita nel campo precedente. Il valore
  inserito in questo campo deve coincidere esattamente con quello del
  campo precedente

- **Data e ora scadenza password attuale:** campo in sola
  visualizzazione. Consente di visualizzare data e ora di scadenza della
  password attualmente in uso

- **Email**: indirizzo mail dell'utente attualmente loggato

> **ATTENZIONE! Per un corretto funzionamento dei meccanismi di recupero
> delle credenziali e dei codici di accesso al Wizard è di fondamentale
> importanza associare alla propria utenza un indirizzo mail valido al
> quale poter poi accedere.**
>
> **In caso contrario per poter recuperare credenziali e codici di
> accesso al Wizard sarà necessario fare apposita richiesta direttamente
> a Passepartout** (con i relativi costi del servizio)

- **Abilita Passweb Monitor** consente invece di abilitare l'utente in
  esame per l'accesso alla relativa App.

> Per maggior informazioni in merito all'App Passweb Monitor si veda
> anche il relativo capitolo di questo manuale ("*Passweb Monitor*")

- **QR-code Configurazione**: consente di visualizzare il QR-code che
  l'utente in esame potrà utilizzare per abilitare l'App Google
  Authenticator alla generazione dei codici di accesso al Wizard di
  Passweb

> Per maggiori informazioni relativamente al meccanismo di
> autenticazione a due fattori si veda anche il successivo capitolo di
> questo manuale.

- **Resetta autenticazione a due fattori:** consente di resettare il
  meccanismo di autenticazione a due fattori.

> Cliccando su questo pulsante l'utenza verrà riportata nelle condizioni
> iniziali e, al prossimo accesso, dopo aver inserito le relative
> credenziali (Username e Password) verrà mostrato nuovamente il QR Code
> necessario per attivare all'interno dell'App Google Authenticator la
> generazione del codice a 6 cifre (per maggiori informazioni in si veda
> anche la sezione "*Profilo Utente -- Reset dell'autenticazione a due
> fattori*" di questo manuale)

Il controllo "**Attiva suggerimenti codice**" (sezione "**Editor di
codice HTML, Javascript, CSS**")

![\\\\doctohelp\\D\\ManPassweb_Ecommerce_Sviluppo\\Videate\\editor_codice_autocompletamento.bmp](./assets/media/image8.png)

consente, se abilitato, di attivare per tutti gli editor di codice
presenti all'interno del sito (componente HTML, Layout, maschere di
configurazione del Wizard \...) la funzione di autocompletamento,
mostrando dunque all'utente in fase di inserimento di una nuova
istruzione dei suggerimenti utili a completare automaticamente
l'istruzione stessa

![\\\\doctohelp\\D\\ManPassweb_Ecommerce_Sviluppo\\Videate\\editor_codice_autocompletamento_suggerimenti.bmp](./assets/media/image9.png)

**ATTENZIONE!** I suggerimenti mostrati dalla funzione di
autocompletamento sono relativi unicamente ai linguaggi HTML. Javascript
e CSS

