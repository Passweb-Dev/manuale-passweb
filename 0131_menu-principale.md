# MENU PRINCIPALE



Il Menu Principale di Passweb, posizionato nella barra verticale sulla
sinistra della pagina, consente di accedere alle diverse sezioni di
Amministrazione (es. Configurazione Ordini, Gestione Catalogo ecc..)
piuttosto che alle diverse funzionalità di Editing della singola pagina
e/o dell'intero sito.

**ATTENZIONE!** I pulsanti presenti all'interno di questo menu possono
variare a seconda della specifica sezione del Wizard in cui si sta
operando

![](./assets/media/image6.png)

Il pulsante:

**Nascondi**
(![](./assets/media/image7.png) ): consente di nascondere il menu
principale visualizzando così la pagina che si sta editando su tutta la
larghezza dell'ambiente di sviluppo

Una volta nascosto il menu principale, comparirà poi nella parte alta
della pagina la "**Barra degli strumenti del Live Editing**" contenente,
sulla destra, un'indicazione della particolare modalità di gestione
attualmente attiva, e sulla sinistra, tutta una serie di pulsanti
mediante i quali poter accedere rapidamente alle principali funzionalità
di editing (funzionalità queste accessibili comunque anche dalle
corrispondenti voci del menu "Editing"):

![](./assets/media/image8.png)

In questo senso dunque il pulsante:

- **Apri il menu**
  (![](./assets/media/image9.png) ): consente di chiudere la barra degli
  strumenti e di visualizzare nuovamente il menu principale mediante il
  quale poter accedere ad esempio ad una altra sezione del Wizard

- **Menu Editing**
  (![](./assets/media/image10.png) ): consente di accedere rapidamente al
  menu di Editing del sito senza dover passare per forza di cose dal
  menu principale

![](./assets/media/image11.png)

> Per maggiori informazioni relativamente alle diverse funzionalità
> attivabili dal menu di "Editing" si veda anche il successivo capitolo
> di questo manuale.

- **Gestione Pagine**
  (![](./assets/media/image12.png) ): consente di accedere al menu di
  gestione delle pagine del sito

![](./assets/media/image13.png)

> Per maggiori informazioni in merito alla "Gestione Pagine" si rimanda
> al corrispondente capitolo di questo manuale ("*Live Editing per
> Varianti Responsive -- Gestione Pagine*"

- **Gestione Protezione**
  (![](./assets/media/image14.png) ): consente di accedere alla maschera
  di gestione delle protezioni componente

![](./assets/media/image15.png)

> Per maggiori informazioni in merito alla Gestione della Protezione dei
> componenti, sia lato Wizard che lato Sito, si rimanda al
> corrispondente capitolo di questo manuale ("*Varianti Sito Responsive
> -- Gestione Protezione*")

- **Gestione Varianti**
  (![](./assets/media/image16.png) ): consente di accedere al menu di
  gestione delle Varianti Sito

![](./assets/media/image17.png)

> Il colore del piccolo cerchio e il codice indicato immediatamente al
> suo fianco rappresentano colore e codice assegnati alla variante
> attualmente in uso all'interno del Wizard
>
> Per maggiori informazioni in merito alla "Gestione Varianti" si
> rimanda ai corrispondenti capitoli di questo manuale ("*Varianti
> Responsive / Varianti Standard e Mobile*")

- **Gestione Layout**
  (![](./assets/media/image18.png) ): consente di accedere al menu di
  gestione del Layout

![](./assets/media/image19.png)

> Per maggiori informazioni in merito alla "Gestione Layout" si rimanda
> al corrispondente capitolo di questo manuale ("*Layout per Varianti
> Responsive - Layout*")

- **Layout Sito
  (**![](./assets/media/image20.png) **):** consente di accedere
  direttamente alla maschera di gestione del Layout di sito

![](./assets/media/image21.png)

> **ATTENZIONE!** il pulsante in esame è visibile solo nel caso in cui
> sia stato definito un layout di sito.
>
> Per maggiori informazioni in merito alla "Gestione Layout" si rimanda
> al corrispondente capitolo di questo manuale ("*Layout per Varianti
> Responsive - Layout*")

- **Gestione Temi**
  **(**![](./assets/media/image22.png) **)**: consente di accedere alla
  maschera di gestione dei Temi

![](./assets/media/image23.png)

> Per maggiori informazioni in merito alla "Gestione Layout" si rimanda
> al corrispondente capitolo di questo manuale ("*Layout per Varianti
> Responsive - Temi*")

- **Modifica Componenti**
  (![](./assets/media/image24.png) ): consente di attivare la modalità di
  gestione dei Componenti presenti all'interno della pagina web. Una
  volta attivata tale modalità di gestione sarà sufficiente selezionare,
  direttamente all'interno della pagina web piuttosto che dall'albero
  dei componenti, l'elemento che si intende editare e cliccare
  sull'icona del **R.O.C (Riquadro Opzioni Componente)** corrispondente
  all'azione che si vuol eseguire (Configurazione del componente,
  Editing Grafico ...)

![](./assets/media/image25.png)

> Per maggiori informazioni relativamente alla gestione dei componenti
> Passweb si veda anche il corrispondente capitolo di questo manuale
> ("*Live Editing per Varianti Responsive -- Componenti*").
>
> Per maggiori informazioni sui parametri di configurazione di uno
> specifico componente si rimanda invece alla sezione del manuale
> relativa al componente stesso.

- **Aggiungi Componenti**
  (![](./assets/media/image26.png) ): consente di abilitare la modalità
  di aggiunta di nuovi componenti attivando la libreria di componenti
  all'interno della quale poter selezionare lo specifico elemento da
  inserire nella pagina web

![](./assets/media/image27.png)

- **Mostra i componenti solo Web** (
  ![](./assets/media/image28.png) ): disponibile solo nel caso in cui sia
  stato attivato il modulo di gestione dell'App mobile e la pagina in
  esame sia stata impostata come visibile tanto per il Sito quanto per
  l'App

> Consente di visualizzare, tra quelli presenti all'interno della pagina
> in esame, i componenti destinati al sito web.
>
> Cliccando su questo pulsante verranno quindi visualizzati, all'interno
> della pagina, tutti i componenti per i quali il parametro
> "**Visibilità App**", presente nella sezione "**Avanzate e
> Animazioni**" della loro maschera di configurazione, è stato impostato
> su uno dei seguenti valori:

- **Solo sito**

- **Sia Sito che App**

![](./assets/media/image29.png)

- **Mostra i componenti solo App** (
  ![](./assets/media/image30.png) ): disponibile solo nel caso in cui
  sia stato attivato il modulo di gestione dell'App mobile e la pagina
  in esame sia stata impostata come visibile tanto per il Sito quanto
  per l'App

> Consente di visualizzare, tra quelli presenti all'interno della pagina
> in esame, i componenti destinati all'App mobile.
>
> Cliccando su questo pulsante verranno quindi visualizzati, all'interno
> della pagina, tutti i componenti per i quali il parametro
> "**Visibilità App**", presente nella sezione "**Avanzate e
> Animazioni**" della loro maschera di configurazione, è stato impostato
> su uno dei seguenti valori:

- **Solo App**

- **Sia Sito che App**

> **ATTENZIONE**! Le impostazioni di visualizzazione settate mediante i
> pulsanti "**Mostra i componenti solo web**" e "**Mostra i componenti
> solo App**" hanno effetto unicamente all'interno del Wizard e
> risultano particolarmente utili nel momento in cui l'esigenza dovesse
> essere quella di editare i contenuti di una pagina "mista" (visibile
> cioè sia per il Sito che per l'App) in relazione però al solo sito web
> o alla sola app mobile.
>
> Nel momento in cui l'esigenza dovesse essere, ad esempio, quella di
> editare in una pagina "mista" i soli contenuti destinati all'App,
> sarebbe infatti sufficiente deselezionare il pulsante "Mostra i
> componenti solo web" e selezionare il pulsante "Mostra i componenti
> solo App" in maniera tale da visualizzare all'interno della pagina i
> soli componenti destinati effettivamente all'App mobile.
>
> Per maggiori informazioni relativamente alla gestione dell'App mobile
> collegata al proprio sito Passweb si veda anche il relativo capitolo
> di questo manuale ("*App Mobile e Progressive Web App*")

- **Classi Responsive**
  (![](./assets/media/image31.png) ): consente di visualizzare
  all'interno del Wizard, indipendentemente da quella che è l'attuale
  dimensione della finestra del browser, quei componenti che, in base
  alle loro impostazioni, dovrebbero essere invece visibili solo in
  corrispondenza di certe risoluzioni.

![](./assets/media/image32.png)

- **Evidenzia i Componenti**
  (![](./assets/media/image33.png) )**:** consente, se cliccato, di
  evidenziare mediante un apposito riquadro rosso i componenti che
  l'utente attualmente loggato sul Wizard può effettivamente gestire
  all'interno della specifica pagina web.

![](./assets/media/image34.png)

- **Evidenzia i Componenti Statici**
  (![](./assets/media/image35.png) )**:** consente, se cliccato, di
  evidenziare mediante un apposito riquadro marrone i componenti statici
  presenti all'interno della pagina.

> Per maggiori informazioni relativamente alla possibilità di
> staticizzare dei componenti si veda anche quanto indicato all'interno
> del capitolo "*Varianti Sito Responsive -- Configurazione Componenti
> Caratteristiche generali -- Staticizzazione e caricamento asincrono
> dei componenti*" di questo manuale

- **Evidenzia i componenti solo web**
  (![](./assets/media/image36.png) ): disponibile solo nel caso in cui
  sia stato attivato il modulo di gestione dell'App mobile e la pagina
  in esame sia stata impostata come visibile tanto per il Sito quanto
  per l'App.

> Consente, se cliccato, di evidenziare mediante un apposito riquadro
> tratteggiato in azzurro, tra tutti i componenti presenti all'interno
> della specifica pagina, quelli destinati esclusivamente al sito web
> (vale a dire quelli per i quali il parametro "**Visibilità App**",
> presente nella sezione "**Avanzate e Animazioni**" della loro maschera
> di configurazione, è stato impostato sul valore "**Solo Sito**")

- **Evidenzia i componenti solo App**
  (![](./assets/media/image37.png) ): disponibile solo nel caso in cui
  sia stato attivato il modulo di gestione dell'App mobile e la pagina
  in esame sia stata impostata come visibile tanto per il Sito quanto
  per l'App.

> Consente, se cliccato, di evidenziare mediante un apposito riquadro
> tratteggiato in blu, tra tutti i componenti presenti all'interno della
> specifica pagina, quelli destinati esclusivamente all'App mobile (vale
> a dire quelli per i quali il parametro "**Visibilità App**", presente
> nella sezione "**Avanzate e Animazioni**" della loro maschera di
> configurazione, è stato impostato sul valore "**Solo app**")

- **Visualizza pagina Front End**
  (![](./assets/media/image38.png) ): consente, se cliccato, di aprire in
  un nuovo tab del browser la pagina in cui si sta operando direttamente
  sul front end del sito

> **ATTENZIONE!** il pulsante "**Visualizza pagina Front end**" è
> presente, ovviamente, solo per la variante online

**Sito**
(![](./assets/media/image39.png) ): consente di aprire il menu "Sito"
mediante il quale poter accedere alle principali sezioni di
amministrazione e configurazione del proprio sito (Preferenze, Gestione
Lingue, IP Bannati, Gestione Risorse ecc...)

![](./assets/media/image40.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Catalogo**
(![](./assets/media/image41.png) ): consente di aprire il menu "Catalogo"
mediante il quale poter accedere alle principali sezioni di
amministrazione e gestione del proprio catalogo web (Gestione Articoli,
Parametri Catalogo, Gestione Taglie, Gestione Strutture ...) oltre che
alle sezioni relative all'integrazione con i Marketplace di eBay ed
Amazon

![](./assets/media/image42.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Utenti**
(![](./assets/media/image43.png) ): consente di aprire il menu "Utenti"
mediante il quale poter accedere alle principali sezioni di gestione
delle funzionalità relative agli utenti del proprio sito, sia a livello
di front end che a livello di back end

![](./assets/media/image44.png)

**Ordini**
(![](./assets/media/image45.png) ): consente di aprire il menu "Ordini"
mediante il quale poter accedere alle principali sezioni di
configurazione degli ordini che verranno poi effettuati all'interno del
sito (Gestione Ordini, Gestione Resi, Gestione Matrici ...)

![](./assets/media/image46.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Configurazione**
(![](./assets/media/image47.png) ): consente di aprire il menu
"Configurazione" mediante il quale poter accedere alle sezioni di
configurazione dell'integrazione tra il proprio sito e lo specifico
gestionale Mexal

![](./assets/media/image48.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Posta / SMS**
(![](./assets/media/image49.png) ): consente di aprire il menu "Posta /
SMS" mediante il quale poter gestire le funzionalità di mailing
disponibili all'interno dell'applicativo

![](./assets/media/image50.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Statistiche**
(![](./assets/media/image51.png) ): consente di aprire il menu
"Statistiche" mediante il quale poter accedere alla specifica sezione
del Wizard contente alcune interessanti statistiche relative
all'utilizzo del proprio sito web

![](./assets/media/image52.png)

Per maggiori informazioni relativamente alle diverse sezioni del Wizard
accessibili da questa specifica voce di menu si rimanda ai
corrispondenti capitoli di questo manuale

**Logout**
(![](./assets/media/image53.png) ): consente di effettuare il logout
dall'ambiente di sviluppo del sito

**Vai al sito web**
(![](./assets/media/image54.png) ): consente di accedere al front end del
sito

**Vai al Passstore**
(![](./assets/media/image55.png) ): consente di accedere alla sezione di
Passstore relativa ai Moduli Web attivabili per il proprio sito Passweb

**Opacità**
(![](./assets/media/image56.png) ): consente di abbassare l'opacità del
menu principale lasciando quindi intravedere gli elementi della pagina
web posizionati al di sotto di esso

Come già per il pulsante "Nascondi" anche il pulsante "Opacità" è
visibile solo ed esclusivamente per la sezione di "Live Editing" e non
compare invece all'interno della altre sezioni di amministrazione del
sito

Il pulsante "**Cerca nel menu**"
(![](./assets/media/image57.png) ), presente nella parte alta del menu
principale, consente infine di effettuare una ricerca tra le varie voci
presenti in tutti i sottomenu di Passweb

Cliccando su questo pulsante verrà infatti visualizzato un campo di
input in cui inserire il testo da ricercare. Una volta inserito il testo
desiderato le voci di menu che soddisfano il filtro verranno
visualizzate immediatamente al di sotto di questo stesso campo di
ricerca

![](./assets/media/image58.png)

