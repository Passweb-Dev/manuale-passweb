# PRODOTTI



Il rapporto Prodotti è utile per ottenere informazioni di alto livello
relativamente a quelli che sono i prodotti che hanno generato vendite
all'interno del sito

![](./assets/media/image51.png)

Grazie a questo report è quindi possibile, ad esempio, verificare quali
prodotti e/o quali categorie merceologiche hanno prodotto le maggiori
entrate e quali invece performano in maniera non adeguata (producendo
poche entrate). I dati presenti in tabella possono infatti essere
raggruppati e ordinati per: **Nome Prodotto, Codice Prodotto, Categoria
Merceologica** e, in ogni caso, faranno sempre riferimento alle seguenti
metriche:

- Entrate del prodotto / della categoria

- Quantità venduta

- Acquisti unici

- Prezzo medio

- Quantità media

- Tasso di conversione

Passando con il mouse sulle righe presenti in tabella verrà visualizzata
l'icona di un piccolo grafico a linee.

![](./assets/media/image52.png)

Cliccando su di essa sarà possibile visualizzare un grafico che mostra
l'andamento nel tempo del relativo prodotto

![](./assets/media/image53.png)

Infine è bene sottolineare che tutti i dati presenti in questo report
fanno riferimento, a default, alle vendite e quindi agli ordini
effettivamente conclusi all'interno del sito.

Volendo però è anche possibile visualizzare gli stessi dati facendo
riferimento non più agli ordini ma ai carrelli abbandonati in maniera
tale da visualizzare, ad esempio, quelle che sarebbero state le entrate
generate dai singoli prodotti e /o dalle singole categorie merceologiche
nel momento in cui i carrelli abbandonati dovessero essere trasformati
in ordine.

Per far questo è sufficiente cliccare sull'icona raffigurante un piccolo
carrello verde visualizzata nella parte bassa della tabella dei dati,
selezionando poi, nel relativo menu a tendina l'opzione "**Carrelli
Abbandonati**"

![](./assets/media/image54.png)

