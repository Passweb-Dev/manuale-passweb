# SITI COMMERCIALISTA -- AREA RISERVATA



L' **Area Riservata** di un sito Commercialista è quella specifica area
del sito web accessibile ai soli utenti opportunamente abilitati.
All'interno dell'Area Riservata, cui si verrà ridiretti subito dopo aver
effettuato l'autenticazione, l'utente avrà la possibilità di utilizzare
tutte le funzionalità di messaggistica, di inserimento attività, di
consultazione e scambio documenti online ecc ... caratteristiche di
questa specifica tipologia di sito.

Dipendentemente dalle impostazioni di configurazione del proprio sito,
oltre che ovviamente, dalla particolare tipologia di utenza considerata
(Commercialista, Dipendente o Cliente), potranno essere disponibili, in
Area Riservata, diverse sezioni ognuna corrispondente ad una specifica
App e in grado dunque di offrire all'utente una diversa funzionalità.

Nello specifico la sezione:

- **Dashboard:** offre all'utente un riepilogo di quelli che sono nuovi
  messaggi in arrivo, attività o scadenze inserite in agenda per il
  giorno corrente e/o per il giorno successivo, nuovi documenti inseriti
  all'interno delle proprie cartelle oltre ad un collegamento diretto
  alle impostazioni del proprio profilo.

> **E' sempre presente indipendentemente dalla tipologia di utenza
> considerata e dalle specifiche impostazioni di configurazione del
> proprio sito.**

- **Messaggi:** offre all'utente la possibilità di gestire la ricezione
  e l'invio di messaggi da/verso altri utenti abilitati ad accedere in
  area riservata

> **E' presente solo nel caso in cui sia stata attivata la relativa App
> Messaggi e indipendente dalla specifica tipologia di utenza
> considerata**

- **Documenti:** offre all'utente la possibilità di accedere
  direttamente al documentale Passepartout (Docuvision) prelevando, in
  tempo reale, specifiche tipologie di documenti. E' inoltre possibile
  gestire anche lo scambio di generici documenti con altri utenti
  abilitati ad accedere in Area Riservata

> **E' presente solo nel caso in cui sia stata attivata la relativa App
> Documenti e indipendente dalla specifica tipologia di utenza
> considerata**

- **Agenda:** offre all'utente la possibilità di gestire la
  consultazione e l'inserimento di attività, scadenze o appuntamenti in
  un Agenda on-line.

> **E' presente solo nel caso in cui sia stata attivata la relativa App
> Agenda e indipendente dalla specifica tipologia di utenza
> considerata**

- **Sprix:** offre all'utente la possibilità di eseguire sprix remoti
  visualizzandone il risultato direttamente all'interno di questa stessa
  sezione del sito

> **E' presente solo nel caso in cui sia stata attivata la relativa App
> Sprix e indipendente dalla specifica tipologia di utenza considerata**
>
> Ovviamente è anche necessario assegnare allo specifico utente la
> visibilità di uno o più sprix

- **Profilo Utente:** offre all'utente la possibilità di impostare
  alcuni parametri di configurazione tra cui il tema grafico e la
  visualizzazione di default da utilizzare per la propria agenda
  on-line.

> **E' sempre presente indipendentemente dalla tipologia di utenza
> considerata e dalle specifiche impostazioni di configurazione del
> proprio sito.**

Per attivare o disattivare una specifica App (e la relativa sezione in
Area Riservata) è sufficiente agire all'interno dell'apposita sezione
del Wizard accessibile dal menu "*Sito -- Preferenze*".

![\\\\doctohelp\\D\\ManPassweb_Ecommerce_Sviluppo\\Videate\\preferenze_area_riservata_passcom.bmp](./assets/media/image1.png){width="5.3375in"
height="3.279166666666667in"}

