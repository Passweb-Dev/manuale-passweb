# IMPOSTAZIONI



All'interno di questa sezione dell'App è possibile gestire diverse
impostazioni di Passweb Monitor

![\\\\doctohelp\\D\\ManPassweb_Ecommerce_Sviluppo\\Videate\\pwb_monitor_impostazioni.bmp](./assets/media/image21.png)

In particolare la sezione "**Notifiche Push**" consente di abilitare /
disabilitare a livello generale la ricezione delle notifiche (parametro
"**Abilita le notifiche Push**").

Una volta abilitata questa funzionalità sarà poi possibile decidere nel
dettaglio se ricevere o meno ciascuna delle 3 diverse tipologie di
notifiche effettivamente gestite da Passweb Monitor.

Nello specifico dunque il parametro:

- **Notifiche sugli ordini:** abilitando questo flag Passweb Monitor
  riceverà una notifica push ogni volta che verrà effettuato un nuovo
  ordine all'interno del sito, più esattamente, nel momento in cui un
  nuovo ordine dovesse essere inserito nel gestionale passando quindi
  nello stato di "Confermato"

- **Notifiche sui clienti:** abilitando questo flag Passweb Monitor
  riceverà una notifica push ogni volta che un nuovo utente effettuerà
  la registrazione al sito

- **Avvisi da Passepartout:** abilitando questo flag Passweb Monitor
  riceverà notifiche push in merito a news e/o avvisi inviati
  direttamente da Passepartout. Si consiglia quindi di lasciare attivo
  questo canale in quanto tramite esso potranno essere inviate non solo
  comunicazioni di carattere marketing e/o relative a determinate
  funzionalità di Passweb ma anche specifiche informazioni di servizio

La sezione "**Autenticazione**" consente invece di attivare /
disattivare i sistemi di autenticazione biometrica gestiti sul
dispositivo.

La sezione "**Menu**" consente, infine di decidere come gestire
all'interno dell'App il menu di navigazione.

Nello specifico il campo:

- **Tipo di visualizzazione del menu**: consente di decidere se
  all'interno del menu di navigazione dell'app dovrà essere visualizzata
  solamente la sezione relativa al menu predefinito (opzione
  "**Menu**"), solo la sezione relativa agli Shortcut (opzioni
  "**Shortcut**") oppure entrambe le sezioni (opzione "**Entrambi**")

- **Menu Principale**: consente di decidere, una volta abilitate
  entrambe le sezioni del menu di navigazione, quale delle due dovrà
  essere visualizzata per prima

- **Visualizzazione menu shortcut**: consente di impostare la modalità
  di visualizzazione del menu degli Shortcut scegliendo tra le due
  opzioni "**Elenco**" e "**Griglia**"

**ATTENZIONE!** per maggiori informazioni relativamente alla gestione
del menu di navigazione e degli Shortcut si rimanda a quanto indicato
nei precedenti capitoli di questo manuale.
