# CONFIGURAZIONE



Una volta inserito il Componente all'interno della pagina web, verrà
aperta in automatico **la sua maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\comparatore_configurazione_res.bmp](./assets/media/image215.png){width="5.086111111111111in"
height="2.6625in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

- **Nome** (obbligatorio), consente di inserire un nome per il
  Componente che si sta realizzando

- **Pubblico (selezionato a default):** consente di impostare la
  visibilità del componente lato sito web.

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> **ATTENZIONE!** Per maggiori informazioni relativamente ai parametri
> **Nome, Pubblico, Periodo di Pubblicazione** si veda anche quanto
> indicato all'interno del capitolo "*Configurazione Componenti --
> Caratteristiche generali* -- *Dati Componente* " di questo manuale

- **Caricamento Javascript**: se selezionato, consente di caricare il
  relativo componente in maniera asincrona al termine del caricamento
  della pagina web.

> **ATTENZIONE!** Per maggiori informazioni relativamente al parametro
> **Caricamento Javascript** si veda anche quanto indicato all'interno
> del capitolo "*Configurazione Componenti -- Caratteristiche generali*
> -- *Staticizzazione e caricamento asincrono*" di questo manuale

- **Filtro Articoli**: consente di impostare un filtro articoli mediante
  il quale poter decidere esattamente quali prodotti dovranno poi essere
  visualizzati all'interno del componente e messi quindi a confronto tra
  di loro.

> Per maggiori informazioni relativamente alla creazione di un filtro
> articoli si veda anche la sezione *"Utenti -- Gruppi Utenti Sito --
> Filtri Utente e Filtri Articolo -- Filtri Articolo"* di questo
> manuale.
>
> **ATTENZIONE! Nel momento in cui si dovesse decidere di impostare un
> filtro articoli, i prodotti visualizzati all'interno del componente
> saranno sempre e soltanto quelli che soddisfano il filtro impostato.**
>
> In queste condizioni dunque l'utente non avrà la possibilità di
> aggiungere altri articoli al comparatore in esame ne potrà in alcun
> modo rimuovere quelli presenti al suo interno
>
> Se, al contrario, l'esigenza dovesse essere invece quella di creare un
> comparatore "standard" che possa consentire cioè agli utenti del sito
> di decidere esattamente quali articoli mettere a confronto, sarà
> allora necessario accertarsi di non aver impostato nessun filtro
> articoli.
>
> In queste condizioni (**Filtro Articoli non impostato**) ogni utente
> del sito potrà infatti decidere esattamente quale articolo inserire e
> quale rimuovere dal suo comparatore.

- **Numero massimo di articoli comparabili:** consente di impostare il
  numero massimo di articoli da visualizzare all'interno del
  comparatore.

> **ATTENZIONE!** Il parametro in esame verrà preso in considerazione
> solo ed esclusivamente per comparatori preconfigurati e quindi solo
> nel momento in cui dovesse essere stato impostato, mediante il
> precedente parametro, uno specifico filtro articoli
>
> In questo senso è bene sottolineare infatti che il tempo di
> caricamento del componente dipenderà chiaramente dal numero di
> articoli che dovranno poi essere visualizzati al suo interno. **E'
> sempre consigliabile quindi creare comparatori preconfigurati con un
> numero contenuto di articoli**.

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

Come detto il Componente "Comparatore", al pari di altri componenti
precedentemente esaminati, **può essere considerato a tutti gli effetti
come un "Componente di tipo Contenitore".**

Per poter completare la sua configurazione occorrerà quindi inserire
all'interno del Comparatore tutti i componenti necessari per definire le
specifiche caratteristiche dei prodotti che dovranno poi essere messe a
confronto tra loro.

Una volta inserito il Componente all'interno della pagina quindi , per
poterlo poi personalizzare sarà necessario, attivare la modalità di
gestione dei componenti, portarsi sul Componente in esame e, alla
comparsa del R.O.C. cliccare sull'icona "**Accedi ai componenti
interni"**

**Per maggiori informazioni relativamente alla gestione dei Componenti
di tipo Contenitore si veda anche il corrispondente capitolo di questo
manuale ("Live Editing per Varianti Responsive -- Componenti --
Componenti di tipo Contenitore")**

In particolare all'interno del "Comparatore" sarà possibile inserire
solo ed esclusivamente componenti di tipo Ecommerce.

- **Componenti E-Commerce:** contiene tutti i componenti E-Commerce,
  ossia quei componenti necessari per abilitare e gestire determinate
  funzionalità (es. "Aggiunta al Carrello") oltre che, ovviamente, per
  poter definire che tipo di informazioni gestionali dovranno essere
  visualizzate per lo specifico articolo.

> **NOTA BENE:** per maggiori informazioni relativamente a come gestire
> i Componenti Ecommerce interni al componente "Comparatore" si veda la
> corrispondente sezione di questo manuale (Live Editing per Varianti
> Responsive -- Lista Componenti E-Commerce -- Componenti Interni ai
> Componenti Ecommerce).

L'inserimento dei vari componenti all'interno del "Comparatore" avviene
utilizzando le solite tecniche di interazione con l'editor (Drag and
Drop o Point and Click) già esaminate all'interno di questo manuale (per
maggiori informazioni si rimanda allo specifico capitolo di questo
manuale).

