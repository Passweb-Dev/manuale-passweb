# PUBBLICA UN FILE



Per poter aggiungere una nuova risorsa all'interno della cartella
attualmente selezionata, è possibile operare in maniera classica oppure
mediante semplici operazioni di drag and drop.

**ATTENZIONE!** In ogni caso non sarà mai possibile caricare file di
tipo immagine (bmp, jpeg, png ...) di peso superiore ad 1 MB.

Nel primo caso (**upload classico di una risorsa**) sarà necessario
cliccare sul pulsante "**Pubblica un File"** (
![\\\\doctohelp\\D\\ManPassweb_Ecommerce_Sviluppo\\Videate\\pulsante_pubblica_file.bmp](./assets/media/image345.png) ) presente all'interno della barra degli strumenti
nella parte destra della pagina.

In questo modo verrà infatti visualizzata la sezione "**Pubblicazione
File**"

![\\\\doctohelp\\D\\ManPassweb_Ecommerce_Sviluppo\\Videate\\sito_pubb_risorsa.bmp](./assets/media/image449.png)

all'interno della quale poter selezionare la risorsa da caricare.

Il pulsante **"Sfoglia"**, posto a fianco del campo file, permette di
selezionare la risorsa desiderata ricercandola all'interno di una
qualsiasi cartella fisicamente presente sulla propria macchina o su di
una qualsiasi altra macchina raggiungibile dalla propria installazione.

Una volta localizzata la risorsa desiderata il pulsante **Conferma**
consente di pubblicare la risorsa nel database di Passweb.

Il campo **Nome File** permette di assegnare, alla risorsa in esame, uno
specifico nome in assenza del quale verrà utilizzato il nome del file
originale.

Il parametro **"Archivio .zip"** se selezionato, consente invece di
caricare all\'interno del database di Passweb più risorse
contemporaneamente attraverso un file .zip.

**ATTENZIONE!** nel caso in cui all'interno del file .zip sia presente
un'intera struttura di cartelle e sotto cartelle, a caricamento
effettuato questa stessa struttura verrà perfettamente replicata anche
all'interno della sezione Gestione Risorse del sito

**NOTA BENE:** per l'upload multiplo di risorse sono gestiti unicamente
file .zip. Non sono ammessi quindi altri formati di compressione (es.
file .rar).

Durante l\'importazione il file .zip verrà decompattato e le singole
risorse (file e/o cartelle) verranno inserite all'interno della sezione
"Gestione Risorse del Sito" partendo, ovviamente, dalla cartella
attualmente selezionata. Se nell'archivio compresse dovessero essere
presenti file con lo stesso nome di quelli già presenti sul sito questi
verranno sovrascritti. Inoltre nel caso in cui durante la
decompattazione dell'archivio compresso si dovesse raggiungere il limite
dello spazio su disco (secondo quanto indicato dal contratto), i
restanti file dello zip non verranno inseriti nella cartella.

**ATTENZIONE!** Il controllo attivo per i file di tipo immagine con peso
superiore ad 1MB viene applicato, ovviamente, anche in caso di upload di
archivi compressi

Ciò significa dunque che se in fase di decompattazione dell'archivio
dovessero essere rilevate immagini di dimensioni superiori ad 1MB,
queste verranno scartate e non potranno quindi essere utilizzate
all'interno del sito

Nel caso in cui si voglia invece procedere all'upload di nuove risorse
da poter poi utilizzare in fase di costruzione del sito, mediante
semplici operazioni di **Drag and Drop** sarà sufficiente trascinare le
risorse desiderate e rilasciarle all'interno dell'area di Drop
visualizzata, dopo aver selezionato una specifica cartella, nella parte
destra della maschera di "Gestione Risorse"

![\\\\doctohelp\\D\\ManPassweb_Ecommerce_Sviluppo\\Videate\\gestione_risorse_area_drop.bmp](./assets/media/image450.png)

Ovviamente, in questo caso non sarà possibile assegnare un nome
specifico alla risorsa uplodata che verrà quindi caricata nel database
del sito con il suo nome file originale.

Infine, anche in questo caso sarà possibile rilasciare nell'area di drop
sia risorse singole sia archivi compressi (.zip) che verranno poi
decompattati seguendo esattamente le stesse regole precedentemente
analizzate.

