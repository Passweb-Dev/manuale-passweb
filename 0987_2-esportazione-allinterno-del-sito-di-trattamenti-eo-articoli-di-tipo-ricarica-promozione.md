# 2 -- ESPORTAZIONE ALL'INTERNO DEL SITO DI TRATTAMENTI E/O ARTICOLI DI TIPO "RICARICA PROMOZIONE"



A differenza di quello che avviene per le Gift Card Fisiche o Virtuali,
**le Gift Card di tipo HoReCa non dovranno essere associate a**
**determinati articoli operando direttamente dal Wizard di Passweb**

Nel momento in cui per un sito collegato a Beauty dovesse, infatti,
essere attivato **il modulo aggiuntivo delle Gift Card**, tutti gli
articoli di tipo "**Trattamento**"

![](./assets/media/image342.png)

e/o "**Ricarica promozione**",

![](./assets/media/image343.png)

correttamente esportati e gestiti all'interno del sito, **verranno
considerati automaticamente come delle Gift Card di tipo Ho.Re.Ca.**

In queste condizioni dunque per ogni Trattamento presente all'interno
del Catalogo Web saranno disponibili due diversi pulsanti:

![](./assets/media/image344.png)

- **Prenota:** consente di effettuare una prenotazione del relativo
  Trattamento (per maggiori informazioni si veda anche quanto indicato
  all'interno del capitolo "*Componenti Ecommerce -- Componente
  Prenotazione Custom -- Prenotazione di un servizio / trattamento via
  web*" di questo manuale)

- **Acquista:** consente di acquistare un Buono Sconto che potrà poi
  essere speso sia all'interno del sito che direttamente in negozio per
  usufruire di quello specifico Trattamento (per maggiori informazioni
  in merito a questo tipo di acquisto si veda anche quanto indicato nel
  successivo capitolo di questo manuale)

Per quel che riguarda invece gli articoli di tipo "**Ricarica
Promozione**", anche questi potranno essere acquistati come un qualsiasi
altro prodotto presente all'interno del sito (pulsante "**Acquista**")

![](./assets/media/image345.png)

Differentemente però da quello che avviene per i prodotti
"tradizionali", l'acquisto di un articolo di tipo "Ricarica Promozione"
determinerà (come per i Trattamenti) la creazione in Beauty di un nuovo
Buono Sconto di importo pari alla ricarica acquistata sul sito e
spendibile tanto in negozio quanto sul sito, per il pagamento, totale o
parziale, questa volta di un trattamento qualsiasi.

In sostanza dunque **la differenza principale tra l'acquisto di uno
specifico Trattamento e l'acquisto di una Ricarica Promozione consiste
proprio nel fatto che, nel primo caso, il Buono Sconto generato su
Beauty, sul sito sarà poi spendibile solo per prenotare e pagare quello
stesso Trattamento. Nel secondo caso invece l'importo del Buono Sconto
potrà essere utilizzato per pagare interamente o anche solo in parte un
Trattamento** **qualsiasi**

