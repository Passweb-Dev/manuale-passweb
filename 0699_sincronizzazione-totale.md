# SINCRONIZZAZIONE TOTALE



Questo tipo di sincronizzazione **può essere lanciata indifferentemente
da Mexal** (*Servizi -- Trasferimento Archivi -- Sincronizza Passweb*)
**o da Passweb** e consente di sincronizzare, oltre alle tabelle
accessorie (es. Listini, Categorie Merceologiche, Pagamenti, Vettori,
Nature Articolo ecc...), anche **tutti i Clienti, gli Articoli e le
Particolarità (prezzo/sconto/provvigioni) impostati per essere gestiti
all'interno del sito, indipendentemente dal fatto che siano stati
variati o meno rispetto all'ultima sincronizzazione terminata
correttamente.**

**NOTA BENE**: per maggiori informazioni relativamente a come impostare
un articolo e/o un cliente affinché questo possa essere esportato e
gestito sul sito si veda l'apposita sezione di questo manuale (es.
"Catalogo -- Configurazione Parametri Catalogo -- Funzionalità Mexal --
Esportazione/Eliminazione di Articoli all'interno del sito Ecommerce")

Ovviamente, prendendo in considerazione sempre e comunque i dati di
tutte le tabelle accessorie, di tutti gli articoli, i clienti e le
particolarità gestite sul sito, questo tipo di operazione potrebbe anche
richiedere diverso tempo (il tutto dipende sempre dalla mole di dati
complessiva che viene movimentata e dalla velocità di connessione della
propria linea ADSL).

In conseguenza di ciò nel caso in cui dovessero risultare variati,
rispetto all'ultima sincronizzazione, articoli, clienti e/o
particolarità, Mexal si predisporrà automaticamente per la
sincronizzazione dei soli Variati **lasciando comunque all'utente la
possibilità di forzare una sincronizzazione totale**

Nello specifico, nel caso in cui non dovessero esserci articoli o
clienti variati rispetto all'ultima sincronizzazione terminata
correttamente, prima di avviare una nuova sincronizzazione Mexal
visualizzerà il seguente messaggio

![\\\\doctohelp\\D\\ManPassweb_Ecommerce\\Videate\\sincronizzazione_totale1.bmp](./assets/media/image180.png)

indicando all'utente la data dell'ultima sincronizzazione e,
soprattutto, evidenziando il fatto che confermando questa operazione
verranno trasmesse al sito le informazioni relative a tutti gli articoli
e i clienti gestiti sul web (oltre ovviamente ai vari dati accessori).

Nel caso in cui, invece, dovessero risultare delle variazioni ad
articoli o clienti rispetto all'ultima sincronizzazione terminata
correttamente, Mexal visualizzerà il seguente messaggio:

![\\\\doctohelp\\D\\ManPassweb_Ecommerce\\Videate\\sincronizzazione_variati_0.bmp](./assets/media/image181.png)

indicando anche in questo caso la data dell'ultima sincronizzazione, ed
evidenziando questa volta però che, proseguendo nell'operazione,
verranno trasmessi al sito (oltre ai soliti dati accessori) le sole
informazioni relative ai clienti e/o agli articoli effettivamente
variati.

In ogni caso l'utente avrà, anche in queste condizioni, la possibilità
di forzare una sincronizzazione totale cliccando, per questo, sul
pulsante **"Tutti" (F5)** presente nella parte bassa della maschera

**ATTENZIONE!** E' consigliabile eseguire la Sincronizzazione Totale
solo ed esclusivamente a seguito di specifiche esigenze di
riallineamento della base dati del sito con quella del gestionale.

**NOTA BENE**: per ovvie ragioni la prima sincronizzazione "sito --
gestionale", **sarà sempre una Sincronizzazione Totale**, e prenderà
quindi in considerazione i dati di tutte le particolarità, di tutti gli
articoli e di tutti i clienti (oltre che quelli delle tabelle
accessorie) impostati per essere gestiti sul sito, indipendentemente
dalla loro data di variazione.

Per maggiori informazioni in merito a come lanciare una sincronizzazione
da Mexal si vedano i successivi capitoli di questo manuale.

**NOTA BENE**: **ogni Sincronizzazione Totale terminata correttamente
viene scalata dal monte sincronizzazioni disponibili da contratto.**

