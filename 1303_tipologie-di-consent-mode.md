# TIPOLOGIE DI CONSENT MODE



Nel precedente capitolo di questo manuale, parlando delle diverse
tipologie di consensi messi a disposizione da Google per la gestione
della Consent Mode, abbiamo accennato più volte al fatto di poterla
implementare in versione Base piuttosto che Avanzata.

In questo senso è quindi bene chiarire che la Consent Mode può
effettivamente essere implementata in due diverse modalità, Base e
Avanzata, modalità queste che si differenziano sia per filosofia di
funzionamento che per modalità di implementazione.

In sostanza la **modalità Base** è più semplice e offre la massima
garanzia che nessun dato venga raccolto senza consenso, ma sacrifica
precisione e quantità dei dati disponibili per le analisi. La **modalità
Avanzata**, al contrario, fornisce un flusso di dati continuo e consente
una modellazione più sofisticata delle conversioni, risultando ideale
per i siti che investono molto in pubblicità e ottimizzazione del funnel
di conversione, pur restando compliant con le normative.

Vediamo comunque un po\' più nel dettaglio cosa comporta, anche dal
punto di vista tecnico, l'implementazione della Consent Mode in modalità
avanzata (opzione consigliata) piuttosto che in modalità base.

