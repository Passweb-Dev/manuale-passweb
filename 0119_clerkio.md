# CLERK.IO



Clerk.io ( <https://www.clerk.io> ) è una piattaforma di intelligenza
artificiale specializzata nel potenziare l'esperienza di acquisto degli
utenti all'interno di e-commerce. Utilizza tecniche di machine learning
per analizzare dati di navigazione, acquisto e inventario, con
l'obiettivo di offrire raccomandazioni intelligenti, ricerca avanzata,
email marketing personalizzato e segmentazione dinamica dei clienti.

![\\\\doctohelp\\D\\ManPassweb_Ecommerce_Sviluppo\\Videate\\clerk_0.bmp](./assets/media/image570.png)

**ATTENZIONE! Per usufruire dell'integrazione tra Passweb e Clerk.io è
necessario attivare per prima cosa il relativo modulo su Passstore**

Grazie a questa integrazione è possibile:

- Inserire all'interno del proprio sito una **barra di ricerca
  istantanea** con suggerimenti automatici e completamento predittivo
  che consente di visualizzare risultati ottimizzati in tempo reale,
  basati su intenzioni di ricerca, comportamento utente ...

- Inserire all'interno del proprio sito, **anche attraverso un
  componente nativo di Passweb**, prodotti consigliati in modo dinamico
  in base al contesto

- Creare **blocchi di raccomandazioni di prodotti dinamici da inserire
  all'interno di email transazionali o promozionali** compatibili con
  provider esterni come MailChimp, ActiveCampaign ... (senza dover
  dunque modificare il proprio sistema di newsletter eventualmente già
  attivo sul sito)

- **Creare segmenti (audience) di clienti** basati su comportamento,
  cronologia ordini, interessi ... aggiornati in maniera dinamica sulla
  base del comportamento che questi stessi utenti terranno all'interno
  del sito e sincronizzabili con diversi sistemi di marketing come
  MailChimp, ActiveCampaign, Google Ads, Facebook ...

- Inserire all'interno del sito un **chat bot AI** in grado di suggerire
  prodotti in tempo reale, rispondere a domande frequenti, guidare la
  navigazione sul sito ...

Per maggiori informazioni in merito all'integrazione Passweb -- Clerk e
alle possibilità da essa offerte, si rimanda al relativo capitolo
"*Passweb e Clerk*" di questo manuale.

