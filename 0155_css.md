# CSS



L'editor di codice presente all'intero di questa sezione consente
gestire codice CSS personalizzato mediante il quale poter stilizzare i
vari elementi presenti nelle pagine cui verrà poi associato il layout in
questione.

> **NOTA BENE:** per inserire codice in modalità full screen utilizzare
> il tasto funzione **"F11"**. Per tornare alla modalità di
> visualizzazione originale utilizzare il tasto "ESC"

![\\\\doctohelp\\D\\ManPassweb_Ecommerce_Sviluppo\\Videate\\inserimento_css_personalizzato_res.bmp](./assets/media/image159.png)

Il pulsante "**Aggiungi attributo Tema**" consente di inserire
all'interno dell' editor di codice, nella posizione in cui si trova
attualmente il cursore, uno degli Attributi dei Temi eventualmente
gestiti.

![\\\\doctohelp\\D\\ManPassweb_Ecommerce_Sviluppo\\Videate\\temi_14_res.bmp](./assets/media/image160.png)

Per inserire quindi all'interno del proprio codice CSS uno degli
attributi dei Temi attualmente gestiti, sarà sufficiente posizionare il
cursore nella posizione in cui si desidera inserire l'Attributo,
cliccare sul pulsante "Aggiungi Attributo Tema" e selezionare
l'Attributo desiderato dal relativo elenco.

**ATTENZIONE! Per maggiori informazioni sulla gestione dei Temi
all'interno di un sito Passweb, si veda la corrispondente sezione "*Live
Editing -- Temi*" di questo manuale.**

Sono attivi inoltre, i seguenti tasti funzione:

- **Ctrl + F / Cmd + F** Consente di abilitare la funzione di ricerca
  all'interno dell'editor di codice HTML, attivando il relativo campo di
  testo

![Videate\\code_mirror_ricerca.bmp](./assets/media/image161.png)

- **Ctrl + G / Cmd + G**: Consente, una volta effettuata una specifica
  ricerca all'interno dell'editor di codice HTML, di attivare la
  funzione "**Passa al successivo**"

- **Shift + Ctrl + G / Shift + Cmd + G** : Consente, una volta
  effettuata una specifica ricerca all'interno dell'editor di codice
  HTML, di attivare la funzione "**Passa al precedente**"

- **Shift + Ctrl + F / Cmd + Option + F**: Consente di attivare la
  funzione di "**Cerca e sostituisci**".

- Utilizzando questa combinazione di tasti verrà quindi visualizzato un
  primo campo di input in cui inserire il testo da ricercare (campo
  "Replace")

![Videate\\code_mirror_cerca_sostituisci.bmp](./assets/media/image162.png)

> Una volta inserito il testo desiderato sarà necessario premere il
> tasto "Invio" in maniera tale da visualizzare un nuovo campo di input
> (campo "With") in cui inserire il nuovo testo che dovrà essere
> sostituito a quello precedentemente ricercato.

![Videate\\code_mirror_cerca_sostituisci_2.bmp](./assets/media/image163.png)

> Infine premendo nuovamente il taso invio verranno visualizzate tutte
> le possibili opzioni di sostituzione

![Videate\\code_mirror_cerca_sostituisci_3.bmp](./assets/media/image164.png)

- **Shift + Ctrl + R / Shift + Cmd + Option + F** : Consente di attivare
  la funzione di "**Cerca e sostituisci tutto**".

- **Alt + F**: Consente di attivare la funzione di ricerca
  "persistente".

> In queste condizioni nel caso in cui il testo ricercato dovesse
> presentare più occorrenze sarà possibile passare all'elemento
> successivo / precedente utilizzando rispettivamente i tasti
> "**Invio**" e "**Shift + Invio**"

- **Alt + G**: Consente di attivare la funzione "**Vai alla linea**".

> Utilizzando questa combinazione di tasti verrà quindi visualizzato un
> campo di input in cui inserire il numero di riga (ed eventualmente
> anche quello di colonna) in corrispondenza del quale spostare il
> cursore

Il check "**Creare il file CSS**", presente nella parte bassa della
maschera, permette infine di decidere come il codice CSS personalizzato
dovrà essere inserito all'interno della pagina web.

Nello specifico, selezionando questo parametro tutto il codice CSS
personalizzato verrà inserito, in fase di generazione della pagina web,
all'interno di un apposito file creato automaticamente da Passweb e
denominato **layout-inline_xxx.css**.

Al contrario nel caso in cui il parametro in oggetto non sia stato
selezionato, il codice CSS personalizzato verrà inserito direttamente
all'interno della pagina web (in-line) utilizzando per questo un
apposito tag \<style\> **inserito nella sezione \<Head\> di tutte le
pagine cui verrà applicato il layout in questione.**

> **NOTA BENE:** non racchiudere il codice CSS inserito all'interno di
> questa sezione, in un tag \<style\>. Questo tipo di inclusione verrà
> infatti gestita in automatico da Passweb.

**ATTENZIONE! Nel caso in cui sia stato indicato un layout sia a livello
di Variante che a livello di singola Pagina il codice CSS personalizzato
definito sul layout di Pagina andrà ad accodarsi a quello eventualmente
definito a livello di Variante**

In particolare nel caso in cui si sia deciso di inserire questo codice
in un file esterno (parametro "**Creare il file CSS**" selezionato)
verrà caricato prima il file CSS generato dal layout definito a livello
di Variante, e dopo quello generato dal layout definito a livello di
pagina.

Allo stesso modo nel caso in cui si sia deciso di gestire questo codice
in-line alla pagina (parametro "**Creare il file CSS**" deselezionato),
all'interno del apposito tag style verrà inserito prima il CSS definito
sul layout di Variante, e in coda quello definito sul layout di pagina.

