# PASSWEB -- GESTIONE NEWSLETTER



Come precedentemente evidenziato la creazione di una Campagna per
l'invio di una o più Newsletter è un operazione che può essere fatta:

- **Operando direttamente all'interno di MailChimp**.

> In queste condizioni sarà possibile utilizzare uno qualsiasi dei
> template messi a disposizione da MailChimp. I contenuti della
> Newsletter dovranno essere inseriti direttamente in MailChimp e non
> potranno sfruttare dunque nessun automatismo e/o collegamento con
> eventuali Contenuti CMS gestiti ed editati all'interno del proprio
> sito Passweb

- **Operando direttamente all'interno del proprio sito Passweb.**

> In queste condizioni sarà possibile importare in Passweb solo ed
> esclusivamente quei template precedentemente salvati, in MailChimp,
> nella sezione **"Templates".** Il Layout di questi template potrà
> quindi essere modificato solo ed esclusivamente all'interno di
> MailChimp. I contenuti della Newsletter potranno invece essere editati
> direttamente all'interno di Passweb in fase di creazione e gestione
> della relativa campagna e, volendo, potranno inoltre essere prelevati
> direttamente dai contenuti CMS e/o dai prodotti gestiti e pubblicati
> all'interno del proprio sito.

Per poter gestire e inviare delle Newsletter sfruttando i servizi messi
a disposizione da MailChimp e operando però direttamente all'interno del
proprio sito Passweb, è necessario agire all'interno della sezione
**"Gestione Newsletter"** accessibile dal menu principale **"Sito"**

Nello specifico all'interno di questa sezione del Wizard l'utente avrà
la possibilità di:

- Sincronizzare ed importare all'interno del proprio sito tutte le liste
  di iscrizione associate al proprio account MailChimp - **Liste**

- Sincronizzare ed importare all'interno del proprio sito tutti i
  template precedentemente salvati all'interno del proprio account
  MailChimp nella sezione "My Templates" - **Template**

- Creare ed inviare delle nuove Campagne di Newsletter -- **Campagne**

