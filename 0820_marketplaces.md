# MARKETPLACES



eBay è una piattaforma che si sviluppa su diversi Marketplace, dove **un
Marketplace altro non è se non uno specifico sito all'interno del quale
poter mettere in vendita i propri articoli secondo determinate regole e
possibilità**.

Una volta configurati tutti gli Account necessari, ed effettuato il
collegamento tra il proprio sito Passweb e la piattaforma di sviluppo di
eBay (come descritto nei precedenti capitoli di questo manuale), il
passo successivo sarà dunque quello di decidere esattamente su quale dei
marketplace di eBay mettere in vendita i propri prodotti.

**ATTENZIONE!** Ogni marketplace è legato ad uno specifico paese, per
cui, decidendo ad esempio di mettere in vendita determinati articoli
all'interno del Marketplace italiano, questi stessi articoli sarebbero
ricercabili ed acquistabili solo all'interno di questo specifico
marketplace (e del relativo sito) ma non comparirebbero tra gli articoli
presenti, ad esempio, sul marketplace statunitense, francese o tedesco.

**NOTA BENE:** le condizioni e le modalità con cui poter mettere in
vendita determinati articoli su eBay sono dettate da eBay stesso e
possono variare in relazione allo specifico marketplace selezionato.

Sotto questo punto di vista Passweb supporta l'integrazione con diversi
marketplace eBay. Portandosi infatti all'interno della sezione
**"Marketplace"** accessibile dalla voce di menu ***"Catalogo --
eBay"*** verrà visualizzato l'elenco di tutti i paesi e dei relativi
marketplace che sarà possibile attivare e su cui si potrà dunque
decidere di mettere in vendita i propri articoli.

![\\\\doctohelp\\D\\ManPassweb_Ecommerce_Sviluppo\\Videate\\ebay_lista_marketplace.bmp](./assets/media/image47.png)

**NOTA BENE:** l'elenco dei Marketplace verrà visualizzato solo dopo
aver creato almeno un account eBay ed averlo utilizzato per configurare
l'integrazione tra Passweb ed eBay stesso.

**ATTENZIONE!** Nel caso di siti Ecommerce collegati ad uno dei
gestionali Ho.Re.Ca. sono gestiti solo ed esclusivamente i Marketplace
eBay che utilizzano, come valuta, l'Euro. In queste condizioni, non è
infatti presente all'interno del gestionale una tabella di conversione
delle valute da poter utilizzare per gestire i prezzi in valute diverse
dall'Euro

Per ogni singolo marketplace presente in elenco viene indicato:

- Il nome del marketplace -- colonna **Nome**

- La zona geografica cui fa riferimento il marketplace -- colonna
  **Gruppo**

- L'indirizzo web del marketplace su cui verranno pubblicati gli
  articoli -- colonna **Sito**

- Lo stato di abilitazione del Marketplace -- colonna **Stato**

- Lo stato relativo all'aggiornamento tra i dati presenti in Passweb,
  relativamente alle regole di gestione dello specifico marketplace, e
  quelli presenti invece sulla piattaforma di eBay -- colonna **Dettagli
  Sito**

In merito allo stato dell'aggiornamento delle regole di gestione dello
specifico marketplace occorre infatti sottolineare che,
**periodicamente, eBay potrebbe aggiornare tali regole che potrebbero
quindi risultare diverse rispetto a quelle attualmente presenti
all'interno di Passweb**.

Se ciò dovesse avvenire, all'interno della maschera "Lista dei siti
eBay" verrà visualizzato, nella colonna "Dettagli Sito", lo stato **"Da
Aggiornare"**

**ATTENZIONE!** **Nel caso in cui le regole di gestione di un certo
marketplace non siano aggiornate con quelle effettivamente presenti in
Passweb (Dettagli Sito = Da Aggiornare) l'integrazione con quello
specifico marketplace potrebbe non funzionare correttamente**

In queste condizioni sarà quindi necessario selezionare il marketplace
non aggiornato e cliccare sul pulsante ( ) presente nella barra degli
strumenti. La procedura di aggiornamento potrebbe richiedere alcuni
minuti per cui è necessario attenderne l'esito, che verrà comunicato via
mail, prima di procedere ad un eventuale nuova pubblicazione di articoli
sul marketplace in questione.

Per attivare uno specifico marketplace e poter così esportare articoli
all'interno del corrispondente sito eBay, è invece necessario
selezionarlo tra quelli disponibili in elenco e cliccare sul pulsante
"**Attiva Sito**" ( ) presente anch'esso nella contestuale barra degli
strumenti.

Allo stesso modo per disattivare un marketplace sarà sufficiente
selezionarlo e cliccare sul pulsante "**Disattiva Sito**" ( )

**NOTA BENE:** disattivando un marketplace eventuali inserzioni e liste
collegate a quello stesso marketplace non verranno eliminate ma
l'accesso a questi elementi sarà inibito fintantoché il relativo
marketplace non verrà riabilitato.

In ogni caso, gli articoli già messi in vendita all'interno di un
Marketplace disabilitato continueranno a vivere come entità a se stanti
all'interno del corrispondente sito eBay dove potranno ancora,
dipendentemente dalle loro regole di pubblicazione, essere acquistati.
Allo stesso modo sarà ancora possibile importare in Passweb ordini
originati sul marketplace eBay a seguito dell'acquisto di tali prodotti.

