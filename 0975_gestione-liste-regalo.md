# GESTIONE LISTE REGALO



All'interno di questa sezione del Wizard è possibile visualizzare tutte
le Wishlist di tipo "**Lista Regalo**" create dagli utenti del sito
oltre che gli ordini generati a partire da esse.

Effettuando l'accesso verrà infatti visualizzata la maschera **"Lista
Wishlist"**

![](./assets/media/image273.png)

**ATTENZIONE!** All'interno di questa sezione del sito verranno
visualizzate **solo ed esclusivamente le Wishlist di tipo "Lista
Regalo".**

Per maggiori informazioni in merito alla gestione delle "Liste Regalo"
si vedano anche le sezioni "*Lista Componenti Ecommerce -- Componente
Lista Regalo*" e "*Lista Componenti Ecommerce -- Componente Wishlist
Custom*" di questo manuale

Il campo di ricerca attivabile cliccando sulla lente di ingrandimento,
presente in testata di ogni singola colonna, consente di filtrare i dati
in griglia sulla base dei valori presenti all'interno della colonna
stessa.

Una volta impostato un filtro di ricerca, per poterlo poi eliminare sarà
sufficiente cliccare sull'icona raffigurante una piccola lente di
ingrandimento con un -- all'interno (
![](./assets/media/image29.png) ) che comparirà in testata alla colonna
in corrispondenza della quale è stato impostato il filtro stesso.

Infine è anche possibile ordinare, in maniera crescente e/o decrescente,
gli elementi in griglia cliccando semplicemente sull'icona raffigurante
due piccole frecce posta anch' essa in testata ad ogni singola colonna
della griglia (
![](./assets/media/image30.png) )

Per ciascuno degli elementi presenti in griglia sono indicate le
seguenti informazioni:

- **Id:** codice interno della Lista Regalo

- **Identificativo:** codice identificativo assegnato dal programma alla
  Lista Regalo in fase di creazione della lista stessa.

> E' lo stesso codice che potranno utilizzare sul front end del sito
> anche gli acquirenti per ricercare (mediante il pannello di ricerca
> presente alla pagina "Lista Regalo") la Lista in oggetto ed acquistare
> quindi gli articoli in essa presenti

- **Nome:** nome assegnato alla Lista Regalo sul front end del sito, in
  fase di creazione della Lista stessa direttamente dal suo creatore

- **Cliente:** nome e cognome / ragione sociale dell'utente creatore
  della Lista Regalo

- **Titolo Evento:** titolo assegnato alla Lista Regalo sul front end
  del sito, in fase di creazione della Lista stessa direttamente dal suo
  creatore

- **Data:** data dell'evento associata alla Lista Regalo sul front end
  del sito, in fase di creazione della Lista stessa direttamente dal suo
  creatore

I pulsanti presenti nella barra degli strumenti, una volta selezionata
una delle Liste Regalo presenti in elenco, consentono rispettivamente
di:

- **Visualizza Wishlist**
  (![](./assets/media/image274.png) ): consente di visualizzare il
  dettaglio della lista regalo attualmente selezionata in elenco **con
  gli articoli ordinati per "priorità decrescente"**

![](./assets/media/image275.png)

> Nella colonna "**Nota**" viene evidenziata la priorità assegnata al
> relativo articolo ed è presente, se specificato, il commento inserito
> per l' articolo stesso dal creatore della Lista.
>
> Nella colonna "**Quantità Ricevuta**" viene visualizzata invece la
> quantità attualmente acquistata per il corrispondente articolo.
> Volendo è possibile modificare tale quantità in maniera tale da
> aggiornare i valori visualizzati sul front end del sito nel caso in
> cui, ad esempio, si dovessero accettare anche ordini tramite telefono,
> mail o direttamente in negozio.
>
> **ATTENZIONE! In caso di variazione di un ordine legato ad una Lista
> Regalo (es. cancellazione dell'interno ordine, modifica delle
> quantità, rimozione di alcune righe ecc...) sarà poi necessario
> aggiornare manualmente i valori delle quantità ricevute**.
>
> **ATTENZIONE!** Se, nell'intervallo di tempo che intercorre tra il
> momento in cui si dovesse decidere di variare da Wizard le quantità
> ricevute per determinati articoli ed il momento in cui si procede al
> salvataggio di tali variazioni, la lista dovesse risultare in qualche
> modo variata (ad esempio perché nel frattempo sono stati ordinati da
> sito articoli appartenenti alla lista in oggetto), verrà visualizzato
> un apposito messaggio di errore

![](./assets/media/image276.png)

> e le modifiche apportate da questa sezione del Wizard, ovviamente, non
> verranno salvate.

- **Anteprima Wishlist**
  (![](./assets/media/image277.png) ): consente di visualizzare
  l'anteprima della Wishlist attualmente selezionata in elenco
  direttamente sul front end del sito.

> In queste condizioni dunque accedendo alla pagina "Lista Regalo" sul
> front end del sito verrà comunque visualizzata l'ultima Lista Regalo
> per la quale è stata chiesta l'anteprima anche senza doverla
> necessariamente ricercare mediante l'apposito pannello di ricerca

- **Ordini**
  (![](./assets/media/image278.png) ): consente di accedere all'elenco
  degli ordini legati alla Lista Regalo attualmente selezionata in
  elenco.

> Cliccando su questo pulsante verrà quindi visualizzata la maschera
> "**Lista Ordini -- Nome Lista Regalo**"

![](./assets/media/image279.png)

> contenente l'elenco di tutti gli ordini generati a partire dalla Lista
> Regalo in questione.
>
> Per maggiori informazioni relativamente alla gestione degli ordini
> presenti all'interno di questa maschera si veda anche la sezione
> "*Ordini -- Gestione Ordini*" di questo manuale.
>
> **ATTENZIONE!** Gli ordini presenti all'interno della tabella
> evidenziata in figura saranno accessibili, ovviamente anche dalla
> sezione "*Ordini -- Gestione Ordini*" del Wizard assieme cioè a tutti
> gli altri ordini effettuati e gestiti all'interno del sito
>
> Visualizzando il dettaglio di un ordine originato a partire da una
> Lista Regalo in testata verranno indicati anche i riferimenti alla
> lista stessa.

![](./assets/media/image280.png)

