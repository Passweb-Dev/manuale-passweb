# COMPONENTI CMS -- CATEGORIE ASSOCIATE



Il Componente **"Categorie Associate"**

![\\\\doctohelp\\D\\ManPassweb_Ecommerce_Sviluppo\\Videate\\cms_componente_cat_asso_res.bmp](./assets/media/image72.png)

consente di visualizzare per ogni singola notizia presente all'interno
del componente CMS di livello superiore, la o le categorie associate
alla notizia stessa.

![\\\\doctohelp\\D\\ManPassweb_Ecommerce\\Videate\\categorie_associate_esempio_res.bmp](./assets/media/image73.png)

A livello di configurazione, una volta inserito il Componente
all'interno della pagina web, verrà aperta in automatico **la sua
maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_cms_categorie_configurazione_res.bmp](./assets/media/image74.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di indicare il nome del componente Categorie
Associate che si sta realizzando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

**Quale Categorie vuoi visualizzare? :** consente di selezionare la
tipologia di categoria di news in relazione alla quale dover
visualizzare le relative informazioni. E' possibile selezionare uno dei
seguenti valori:

- **Tutte tranne quelle nascoste:** in questo caso per ogni singola
  notizia presente all'interno del componente CMS di livello superiore
  verranno visualizzati soltanto i nomi delle categorie "standard"
  associate alla relativa notizia, ossia il nome di quelle categorie per
  le quali non è stato selezionato il parametro "**Nascondi Categoria
  sul Sito**" (indipendentemente dal fatto che a queste categorie sia
  stata associata o meno una specifica pagina di Categoria)

- **Solo le categorie con pagina Categoria:** in questo caso per ogni
  singola notizia presente all'interno del componente CMS di livello
  superiore verranno visualizzati soltanto i nomi delle categorie alle
  quali è stata associata una specifica pagina di categoria
  (indipendentemente dal fatto che queste siano categorie standard o
  categorie logiche).

- **Tutte tranne quelle nascoste e con pagina Categoria:** in questo
  caso per ogni singola notizia presente all'interno del componente CMS
  di livello superiore verranno visualizzati soltanto i nomi delle
  categorie "standard" associate alla relativa notizia, e per le quali
  non è stata definita una specifica pagina di categoria.

**Abilita Link:** se selezionato trasformerà il nome delle varie
categorie associate in un link alla pagina definita, in fase di
configurazione del corrispondente componente CMS di livello superiore,
come "**Pagina di destinazione per l'Archivio News**". Cliccando sui
nome di queste categorie, l'utente verrà quindi automaticamente
ricondotto al relativo archivio di notizie già filtrate sulla base della
categoria inizialmente selezionata.

> **NOTA BENE:** affinché il filtro per categoria possa essere applicato
> in maniera corretta è indispensabile che per il corrispondente
> componente "Archivio News" sia stato selezionato il parametro "Abilita
> Filtro Categoria", parametro questo che di fatto rende il relativo
> Archivio filtrabile sulla base delle categorie di appartenenza delle
> singole notizie.

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

