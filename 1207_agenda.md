# AGENDA



Nelle tre modalità di visualizzazione, **giornaliera**, **settimanale**
e **mensile** questa sezione permette all'utente attualmente loggato di
consultare e/o inserire attività scadenze o appuntamenti nella propria
Agenda piuttosto che in quella dei propri clienti.

![](./assets/media/image130.png)

Volendo, inoltre, è possibile fare in modo che le attività inserite in
agenda vengano riportate automaticamente anche nel calendario Google
dell' utente destinatario di queste stesse attività.

Per attivare questa funzionalità è necessario innanzitutto, configurare
correttamente l'integrazione tra il proprio Sito e Google Calendar,
operazione questa a carico dell'amministratore del sito (per maggiori
informazioni in merito si veda anche il relativo capitolo di questo
manuale "*Sito -- Preferenze -- Integrazioni -- Google Calendar*")

Una volta effettuata in maniera corretta questa integrazione, ogni
utente abilitato ad accedere in Area Riservata avrà poi la possibilità
di decidere, dalla maschera di gestione del suo Profilo (pulsante
"**Sign in with Google**", sezione "**Opzioni Agenda**") se le attività
inserite nella sua Agenda dovranno o meno essere automaticamente
riportate anche all'interno di uno dei suoi Calendari Google.

**NOTA BENE:** tenendo conto del fatto che, relativamente
all'inserimento di appuntamenti in Agenda, il livello di comunicazione
di un utente dipende dal suo gruppo di appartenenza e dalla posizione in
cui tale gruppo viene collocato all'interno della struttura gerarchica,
occorre fare particolare attenzione nel momento in cui si andrà a
definire la gerarchia dei gruppi e degli utenti che andrà poi a regolare
le comunicazioni in Area Riservata

**ATTENZIONE!** Per poter abilitare la sezione "Agenda" è necessario
aver attivato la relativa App operando per questo all'interno
dell'apposita sezione del Wizard accessibile dal menu "*Sito --
Preferenze*".

![](./assets/media/image131.png)

Come si può facilmente osservare l'Agenda è suddivisa in due distinte
sezioni: una colonna di destra (**colonna "Agenda"**) in cui viene
inserita l'Agenda vera e propria e una colonna di sinistra (**colonna
"Opzioni"**), attivabile o meno cliccando sull'apposito pulsante, in cui
sono inseriti i diversi filtri che possono essere applicati all'Agenda
oltre ai controlli necessari per creare, eventualmente, nuovi calendari.

![Videate\\ar_agenda_struttura.bmp](./assets/media/image132.png)

Nello specifico poi, nella parte alta della **colonna "Agenda"**
possiamo trovare, nell'ordine:

- **l'utente cui appartiene l'Agenda attualmente visualizzata**. In
  questo senso infatti è bene evidenziare subito che ogni utente può
  gestire non solo la propria Agenda ma, volendo, anche quella di altri
  utenti che hanno deciso di condividere con lui lo loro Agenda (per
  maggiori informazioni in merito alle opzioni di condivisione si vedano
  i successivi capitoli di questo manuale)

- **il pulsante Visualizza / Nascondi colonna Opzioni** (
  ![Videate\\ar_agenda_pulsante_visualizza_nascondi_opzioni.bmp](./assets/media/image133.png) ): consente di visualizzare / nascondere la colonna
  opzioni aumentando / diminuendo di conseguenza l'area di
  visualizzazione della pagina a disposizione per la colonna Agenda

- i pulsanti "**Precedente / Successivo**"
  ![Videate\\area_riservata_agenda_icona_frecce.comm.bmp](./assets/media/image134.png): consentono di scorrere avanti o
  indietro, dipendentemente dalla modalità di visualizzazione attiva per
  l'Agenda, i giorni, le settimane o i mesi

- il pulsante **"Oggi"**
  ![Videate\\ar_pulsante_oggi.bmp](./assets/media/image135.png) : attivo nella sola modalità di
  visualizzazione giornaliera. Consente di riportare il focus sempre sul
  giorno corrente

- i pulsanti **"Giorno", "Settimana", "Mese"**
  ![Videate\\ar_agenda_modalita_visualizzazione.bmp](./assets/media/image136.png) : disponibili solo in visualizzazione
  "Desktop". Consentono di modificare la modalità di visualizzazione
  dell'Agenda passando dalla visualizzazione giornaliera a quella
  settimanale a quella mensile

![Videate\\ar_agenda_modalita_visualizzazione_2.bmp](./assets/media/image137.png)

**ATTENZIONE!** la modalità di visualizzazione dell'Agenda applicata a
default può essere selezionata dalla pagina "Profilo"

**ATTENZIONE! In visualizzazione mobile l'unica opzione disponibile è
quella dell'Agenda Giornaliera**

![Videate\\ar_agenda_mobile.bmp](./assets/media/image138.png)

Per quel che riguarda invece la **colonna "Opzioni"** troviamo
(dall'alto verso il basso):

![](./assets/media/image139.png)

- **Calendario di selezione del giorno (1)** : consente di selezionare
  uno specifico giorno senza dover per forza di cose scorrere tutta
  l'agenda con i pulsanti Precedente / Successivo.

> Ovviamente utilizzando questo calendario per selezionare uno specifico
> giorno, l'agenda passerà poi automaticamente in modalità di
> visualizzazione Giornaliera

- **Selezione Agenda (2):** consente di selezionare l'Agenda da
  visualizzare e sulla quale andare poi ad operare.

> All'interno del menu a tendina l'utente potrà trovare, oltre alla
> propria, anche tutte le Agende degli utenti che hanno deciso di
> condividere con lui la loro Agenda (in elenco saranno evidenziate
> dalla presenza di un piccolo asterisco)
>
> Nel momento in cui si dovesse decidere di selezionare una delle Agende
> condivise l'intestazione della colonna Agenda si modificherà cambiando
> colore e visualizzando il nome dell'utente proprietario di quella
> specifica Agenda oltre che, sulla destra, una specifica icona atta ad
> indicare che quella attualmente caricata non è la propria Agenda ma
> bensì una di quelle condivise

![Videate\\agende_condivise_icona.bmp](./assets/media/image140.png)

- **Filtro Attività di (3)**: consente di filtrare le attività
  visualizzate in Agenda sulla base dell'utente a cui quelle stesse
  attività sono state effettivamente assegnate. In fase di creazione di
  un'attività / scadenza è infatti possibile decidere di inserire quella
  stessa attività / scadenza solo nella propria agenda o anche in quella
  di specifici destinatari (per maggiori informazioni relativamente alla
  procedura di creazione di una nuova attività / scadenza si veda quanto
  indicato nel successivo capitolo di questo manuale)

- **Filtro / Creazione Calendari (4)**: consente di visualizzare in
  Agenda le attività / scadenze assegnate ad uno specifico Calendario.

> All'interno di questa sezione verranno visualizzati tutti i Calendari
> attualmente gestiti con la possibilità di selezionarne anche più di
> uno alla volta

![](./assets/media/image141.png)

> Per creare un nuovo Calendario cui associare poi determinate attività
> / scadenze è sufficiente cliccare sul pulsante "**Aggiungi
> Calendario**" (
> ![Videate\\pulsante_aggiungi_calendario.bmp](./assets/media/image142.png) ) presente a fianco del titolo di
> questa sezione della colonna Opzioni.
>
> In questo modo verrà infatti aperta la maschera di creazione "**Nuovo
> Calendario**"

![Videate\\creazione_nuovo_calendario.bmp](./assets/media/image143.png)

> all'interno della quale poter specificare:

- **Nome**: nome da assegnare al nuovo calendario

- **Descrizione**: descrizione da assegnare al nuovo calendario

- **ID Google Calendar**: id del calendario Google con cui sincronizzare
  il calendario che si sta creando. Campo presente solo nel caso in cui
  sia stato correttamente attivata l'integrazione tra l'Agenda Passweb e
  Google Calendar

- **Colore**: colore da assegnare al nuovo calendario.

> Colore e nome del calendario verranno visualizzati anche in fase di
> selezione dei calendari da caricare in Agenda. Inoltre, ogni singola
> attività inserita in Agenda avrà il bordo sinistro colorato
> esattamente allo stesso modo del calendario cui l'attività stessa è
> stata associata

![Videate\\attivita_per_calendario.bmp](./assets/media/image144.png)

- **Predefinito**: consente di decidere se il calendario che si sta
  creando dovrà o meno essere considerato come quello di default. Il
  calendario predefinito sarà poi evidenziato in grassetto.

> **ATTENZIONE! ogni attività presente in Agenda deve, per forza di
> cose, essere assegnata ad uno specifico calendario**.
>
> **In considerazione di ciò il Calendario Predefinito, ovviamente, non
> potrà mai essere eliminato**
>
> Una volta creato, il nuovo calendario comparirà tra quelli
> selezionabili, sia in fase di creazione / gestione di un'attività sia
> in fase di selezione dei calendari da caricare e visualizzare in
> Agenda.
>
> Nel momento in cui l'esigenza dovesse essere invece quella di
> modificare o di eliminare uno dei calendari gestiti, sarà sufficiente
> aprire il menu di selezione dei calendari, cliccando sul relativo menu
> a tendina, individuare poi, tra quelli presenti in elenco, il
> calendario desiderato e, infine, cliccare sulla relativa icona di
> "**Modifica Calendario**" (
> ![Videate\\pulsante_modifica_calendario.bmp](./assets/media/image145.png) )
>
> In questo modo verrà infatti aperta la maschera di "**Modifica
> Calendario**"

![Videate\\ar_agenda_modifica_calendario.bmp](./assets/media/image146.png)

> in cui poter andare a variare uno qualsiasi dei parametri settati in
> fase di creazione di quello stesso calendario e, volendo, anche
> decidere di eliminarlo cliccando per questo sul pulsante "**Elimina
> Calendario**" (
> ![Videate\\ar_agenda_pulsante_elimina_calendario.bmp](./assets/media/image147.png))
>
> **ATTENZIONE!** Eliminando un Calendario sarà possibile decidere di
> eliminare completamente anche tutte le attività in esso contenute
> oppure di spostare queste stesse attività all'interno del calendario
> predefinito

![Videate\\dialog_elimina_calendario.bmp](./assets/media/image148.png)

> **ATTENZIONE! per poter eliminare un Calendario è necessario esserne
> il proprietario. In generale creazione, modifica ed eliminazione di
> calendari sono operazioni che possono essere effettuate unicamente dal
> proprietario della specifica Agenda**
>
> In conseguenza di ciò, nel momento in cui si dovesse andare ad operare
> all'interno di un'Agenda condivisa non sarà possibile,
> indipendentemente dai permessi che si hanno su quella specifica
> Agenda, creare modificare o eliminare dei calendari

- **Filtro Stato (5)**: consente di filtrare le attività visualizzate in
  Agenda in base al loro stato.

> **ATTENZIONE! per visualizzare in agenda tutte le attività,
> indipendentemente dal loro stato, è sufficiente non selezionare
> nessuno degli stati indicati.**

I pulsanti presenti a fianco della colonna Agenda consentono, infine,
di:

![](./assets/media/image149.png)

**Nuova Attività (**
![Videate\\pulsante_nuovo_agenda_ar.bmp](./assets/media/image150.png) **):** consente di inserire una nuova
attività/scadenza/appuntamento in agenda.

Per maggiori informazioni in merito alla procedura di creazione ed
inserimento in agenda di una nuova attività/scadenza si veda anche il
successivo capitolo di questo manuale

**ATTENZIONE!** **Nel momento in cui sia stata correttamente configurata
e attivata l'integrazione con Google Calendar, ogni nuova attività
inserita in Agenda, in un determinato Calendario, verrà riportata
automaticamente anche nell'eventuale Calendario Google ad esso
collegato**

**Condivisione (**
![Videate\\pulsante_condivisione.bmp](./assets/media/image151.png) **):** consente di selezionare un elenco
di utenti con cui poter condividere la propria agenda.

Per maggiori informazioni in merito alle funzionalità di condivisione
della propria agenda e/o per come accedere ad agende condivise da altri
utenti si vedano anche i successivi capitoli di questo manuale.

**Elimina (**
![Videate\\ar_pulsante_elimina_attivita.bmp](./assets/media/image152.png) **):** consente, previa ulteriore
conferma, di eliminare l'attività attualmente selezionata in agenda.

**ATTENZIONE!** l'attività attualmente selezionata in Agenda verrà
evidenziata in viola

![](./assets/media/image153.png)

Nel caso in cui l'attività da eliminare sia presente nell'agenda di più
destinatari il creatore di questa stessa attività, avrà la possibilità
di decidere se eliminarla solo dalla sua agenda o anche da quella di
tutti i destinatari in cui essa compare**.**

![](./assets/media/image154.png)

Nel caso in cui invece l'attività da eliminare sia un' attività ripetuta
l'utente avrà la possibilità di scegliere se eliminare la singola
occorrenza oppure l'intera serie

![](./assets/media/image155.png)

In queste condizioni nel caso in cui **si dovesse decidere di eliminare
la singola occorrenza, questa verrà eliminata solo ed esclusivamente
dall'agenda in cui si sta lavorando**.

**ATTENZIONE!** L'eliminazione di singole occorrenze, dalle agende di
eventuali destinatari, è quindi un'operazione che può essere fatta solo
ed esclusivamente dai destinatari dell'attività stessa

Nel momento in cui si dovesse invece decidere di eliminare l'intera
serie, allora, sarà possibile (come per le attività singole) decidere di
eliminarla solo dalla propria Agenda o anche da quella di eventuali
destinatari.

**Ovviamente eliminando una serie verranno eliminate anche tutte le sue
occorrenze.**

**ATTENZIONE!** per eliminare un'attività è necessario esserne il
proprietario o, nel caso di Agende Condivise, avere i permessi di
scrittura sull' Agenda in cui si sta operando

**ATTENZIONE!** nel momento in cui sia stata correttamente configurata e
attivata l'integrazione con Google Calendar, l'eliminazione di un
attività e/o di una specifica occorrenza in Agenda determinerà
automaticamente anche l'eliminazione della relativa attività dal
Calendario Google in cui era stata precedentemente inserita

**Proprietà (**
![Videate\\ar_pulsante_proprieta.bmp](./assets/media/image156.png) **):** permette di aprire il dettaglio
dell'attività attualmente selezionata in agenda e di modificarne quindi
il contenuto e le proprietà.

Nello specifico è possibile modificare le attività/scadenze in agenda in
due modi differenti:

- Nel caso in cui debba essere modificato unicamente l'intervallo di
  durata o la data dell'attività/scadenza, lo si può fare direttamente
  da una delle tre modalità di visualizzazione del calendario. Per far
  questo è infatti sufficiente posizionare il mouse su un' estremità
  dell'etichetta relativa all'attività desiderata; il puntatore del
  mouse cambierà forma passando dalla comune freccia ad un'icona
  raffigurante una piccola doppia freccia. A questo punto sarà
  sufficiente cliccare col tasto sinistro del mouse e trascinare
  l'etichetta dell'attività per modificarne le dimensioni e
  conseguentemente l'intervallo orario ad essa associato. Allo stesso
  modo nel caso in cui si voglia spostare il giorno dell'attività è
  sufficiente cliccare su di essa, mantenere premuto il tasto sinistro
  del mouse e spostare l'attività, trascinandola in corrispondenza del
  periodo desiderato.

- Nel caso in cui debba essere modificato non solo l'intervallo di
  durata o il giorno dell'attività/scadenza, ma anche ad esempio il suo
  contenuto (il suo oggetto, il suo stato, la sua descrizione ecc ...)
  occorre necessariamente aprire il dettaglio di questa stessa attività
  effettuando un doppio click sulla sua etichetta, oppure selezionando
  nel calendario l'attività desiderata e cliccando poi sul pulsante
  **Proprietà**.

> In entrambi i casi verrà aperta la maschera di **Modifica Attività**

![Videate\\ar_modifica_attivita.bmp](./assets/media/image157.png)

> attraverso cui poter modificare l'attività stessa in ogni suo aspetto
> (dal contenuto, allo stato ai possibili destinatari) oltre che poterne
> stampare il dettaglio (pulsante **Stampa**).

**ATTENZIONE**: nel momento in cui ad aprire in modifica un'attività
dovesse essere non il suo creatore, ma uno dei suoi destinatari,
l'attività non potrà essere modificata, ovviamente, a livello di "Utenti
e Gruppi" di destinazione.

Il pulsante **Aggiorna (**
![Videate\\ar_pulsante_aggiorna.bmp](./assets/media/image158.png) **),** presente nella barra degli
strumenti della maschera di "**Modifica Attività**" **unicamente nel
caso in cui a modificare l'attività/scadenza sia il suo creatore**,
permette di propagare le modifiche apportate all'attività/scadenza in
esame, anche a tutte le Agende dei destinatari in cui compare questa
stessa attività/scadenza.

Nel caso in cui tali modifiche non debbano essere propagate alle
attività collegate ma **debbano invece essere salvate solo nell'agenda
del creatore**, non occorre agire sul pulsante Aggiorna ma bensì sul
pulsante **Salva (**
![Videate\\ar_pulsante_salva_attivita.bmp](./assets/media/image159.png) **)**.

> ***NOTA BENE**: propagando le modifiche di un'attività su tutte le
> attività ad essa collegate (pulsante "Aggiorna"), verranno
> sovrascritte eventuali modifiche apportate a queste stesse attività da
> parte dei rispettivi utenti.*

Come per le normali attività anche le attività ricorrenti potranno
essere modificate.

In questo caso però tentando di modificare un' attività ricorrente, in
uno qualsiasi dei due modi precedentemente esaminati, verrà visualizzato
all'utente un messaggio per chiedergli se desidera modificare la singola
occorrenza o l'intera serie:

![Videate\\area_riservata_agenda_modifica_ricorrenza.comm.bmp](./assets/media/image160.png)

- Selezionando **"Apri l'occorrenza"** verrà aperta la singola
  occorrenza della serie ed eventuali modifiche saranno relative
  esclusivamente a questa singola occorrenza.

> Eventuali modifiche di contenuto apportate, dal creatore di un
> attività, alla singola occorrenza, resteranno localizzate su quella
> stessa occorrenza e non verranno quindi riportate sull'agenda di
> eventuali destinatari (indipendentemente dal fatto di "salvare" o
> "aggiornare" l'occorrenza in esame)
>
> Allo stesso modo tali modifiche non verranno sovrascritte neppure nel
> momento in cui si dovesse decidere di modificare e aggiornare il
> contenuto dell'intera serie

- Selezionando invece **"Apri serie"** verrà aperta l'intera serie ed
  eventuali modifiche saranno relative a tutte le occorrenze della serie
  stessa.

> In queste condizioni poi, nel momento in cui si dovesse decidere di
> "salvare" la serie, le eventuali modifiche resteranno localizzate
> solamente su tutte le occorrenze presenti nell'Agenda del creatore
> dell'attività (tranne, come precedentemente evidenziato, quelle
> eventualmente modificate come singole occorrenze).
>
> Se invece si dovesse decidere di "aggiornare" la serie le modifiche
> verranno riportate anche nelle occorrenze presenti sull'agenda di
> eventuali destinatari (esattamente come avviene per le attività
> singole), **andando quindi a sovrascrivere eventuali modifiche
> precedentemente effettuate dai destinatari stessi (anche alle singole
> occorrenze).**

**ATTENZIONE!** Per modificare l'intervallo delle ricorrenze è
necessario aprire in modifica l'intera serie.

**ATTENZIONE! modificando l'intervallo di frequenza di una serie tutte
le occorrenze della serie originale (anche quelle eventualmente
modificate come singole occorrenze) verranno eliminate e sostituite da
nuove occorrenze coerenti con la nuova frequenza impostata**.

Come al solito poi se, l'eventuale modifica alla ricorrenza di una serie
dovesse essere localizzata solo sull'agenda del creatore, sarà
necessario utilizzare il pulsante "Salva". Nel momento in cui l'esigenza
dovesse invece essere quella di riportare queste modifiche anche alla
serie presente sull'agenda di eventuali destinatari, sarà necessario
utilizzare il pulsante "Aggiorna".

**CREAZIONE DI UNA NUOVA ATTIVITA'\\SCADENZA**

Per inserire in Agenda una nuova attività/scadenza/appuntamento è
possibile cliccare sul **Nuovo(**
![Videate\\pulsante_nuovo_agenda_ar.bmp](./assets/media/image150.png) **)** presente nella parte bassa della
maschera o, in alternativa cliccare direttamente sul periodo desiderato
(giorno o fascia oraria)

In entrambi i casi infatti verrà aperta la maschera di inserimento nuova
attività

![](./assets/media/image161.png)

suddivisa in due distinte sezioni.

All'interno della sezione "**Nuova Attività**" è possibile indicare un
valore per i seguenti campi:

- **Oggetto:** consente di indicare l'oggetto dell' attività/scadenza in
  esame

- **Giorno Intero**: consente se attivato, di assegnare all'attività in
  esame, come durata l'intero giorno

- **Inizio / Fine**: consente di indicare lo specifico intervallo orario
  da assegnare all'attività in esame

- **Descrizione:** consente di specificare il dettaglio dell'attività in
  esame

- **Calendario:** consente di indicare, selezionandolo dall'apposito
  menu a tendina, lo specifico Calendario cui assegnare l'attività in
  esame

- **Ripeti attività:** consente di decidere se l'attività in esame dovrà
  essere o meno ripetuta nel tempo. Nel momento in cui si dovesse
  decidere di creare un attività ripetuta nel tempo sarà poi necessario
  indicarne anche la frequenza (**giornaliera, settimanale, mensile,
  annuale**), il numero di ripetizioni e/o l'eventuale scadenza.

![Videate\\ar_ripeti_attivita.bmp](./assets/media/image162.png)

E' possibile impostare la frequenza (**giornaliera, settimanale,
mensile, annuale**) della ricorrenza, il numero di ripetizioni e/o
l'eventuale scadenza.

**ATTENZIONE!** è possibile distinguere un'occorrenza derivante da
un'attività/scadenza ripetitiva rispetto a una normale attività, grazie
alla presenza, sulla destra dell'attività stessa, di una piccola icona
raffigurante un orologio

![Videate\\attivta_singola_ripetuta.bmp](./assets/media/image163.png)

All'interno della sezione **"Stato Attività"** è invece possibile
impostare un valore per i seguenti campi:

![](./assets/media/image164.png)

- **Stato:** consente di impostare selezionando tra **Pianificata,
  Annullata, Completata, Scaduta** lo specifico Stato da assegnare
  all'attività in esame

- **Notifica Cambio Stato:** consente di decidere se attivare o meno
  eventuali notifiche SMS o Email (indirizzate ai destinatari della
  specifica attività) nel momento in cui l'attività in esame dovesse
  cambiare di stato

> **ATTENZIONE! Lo stato di un'attività o di un appuntamento deve essere
> modificato manualmente dall'utente e NON cambia in automatico sulla
> base della data e dell'orario attuali.**
>
> Inoltre un' attività potrà essere posta nello stato di "Scaduta" solo
> se la sua data dovesse essere minore o uguale alla data corrente

- **Utenti e Gruppi:** consente di indicare il / i destinatari
  dell'attività / scadenza in esame

> Come già visto per i Messaggi, anche in questo caso i possibili
> destinatari possono variare in relazione al particolare utente
> attualmente loggato.
>
> Per selezionare uno dei possibili destinatari è sufficiente cliccare
> sul pulsante **Inserisci Utenti** (
> ![Videate\\ar_pulsante_inserisci_utente.bmp](./assets/media/image165.png) ). In questo modo verrà infatti
> visualizzata la maschera "**Destinatari**" contenente una lista,
> organizzata ad albero, di tutti i possibili destinatari dell'attività.
>
> All'interno di questo elenco è possibile distinguere evidenziati in:

- **Verde** i singoli utenti di tipo **AZIENDA**;

- **Azzurro** i singoli utenti di tipo **DIPENDENTE**;

- **Arancione** i singoli utenti di tipo **COMMERCIALISTA**;

- **Rosso** i vari gruppi utente (vedi anche sezione "Utenti --
  Gerarchie" di questo manuale);

![](./assets/media/image166.png)

> Per inserire un nuovo destinatario sarà quindi sufficiente
> selezionarlo dall'elenco sopra evidenziato, mettendo l'apposita
> spunta, e cliccare poi sul relativo pulsante di conferma.
>
> Per eliminare invece uno dei destinatari inseriti è sufficiente
> selezionarlo e cliccare poi sul pulsante **Rimuovi Utente** (
> ![Videate\\ar_pulsante_elimina_utenti.bmp](./assets/media/image33.png) ).
>
> ***NOTA BENE**: per maggiori informazioni relativamente alle diverse
> tipologie di utenti che possono avere accesso all'Area Riservata del
> sito E-commerce si veda anche la sezione "Utenti -- Utenti Sito -
> Utenti Area Riservata -- Tipologia Utenti Area Riservata" di questo
> manuale.*
>
> **ATTENZIONE! Non è possibile selezionare lo specifico calendario
> dell'utente destinatario in cui andare a salvare l'attività che si sta
> creando**
>
> **In conseguenza di ciò eventuali nuove attività saranno inserite
> sempre e soltanto nel calendario predefinito dei relativi
> destinatari.**
>
> Starà poi al singolo destinatario decidere, eventualmente, di spostare
> queste attività in specifici calendari da lui gestiti

- **Attività Propria:** consente, se attivato, di inserire l'attività in
  esame non solo nell'agenda dei destinatari selezionati ma anche
  all'interno della propria agenda.

> **ATTENZIONE! nel caso in cui il check "Attività Propria" venga
> deselezionato, l'attività/scadenza che si sta realizzando finirà
> unicamente nell'Agenda dei destinatari selezionati**

- **Notifica Lettura Attività** -- visualizzata solo per il creatore
  dell'attività.

> Consente di decidere se attivare o meno eventuali notifiche Email,
> SMS, Telegram e/o Whatsapp che verranno inviate al creatore
> dell'attività nel momento in cui il / i destinatario dovessero
> visualizzarne il dettaglio

- **Promemoria**: consente di attivare specifici promemoria, con
  relative notifiche (Email, SMS, Telegram e/o Whatsapp) ai destinatari,
  legati alla scadenza dell'attività in esame

![](./assets/media/image167.png)

> Per attivare un promemoria è necessario, ovviamente, indicare,
> selezionandola tra le opzioni disponibili, quanto prima della scadenza
> della attività dovrà essere inviata ai destinatari la relativa
> notifica.
>
> Fatto questo i check "**Email**" "**Google**", "**SMS**",
> "**Telegram**" e "**Whatsapp**" consentiranno di decidere se la
> notifica dovrà rispettivamente:

- Essere inviata via mail

- Essere impostata anche sulla corrispondente attività inserita nel
  calendario google (si ricorda che l'opzione "Google" sarà disponibile
  solo nel caso in cui sia stata configurata in maniera corretta
  l'integrazione tra il proprio sito e Google Calendar)

- Essere inviata via SMS

- Essere inviata via Telegram

- Essere inviata via Whatsapp

**ATTENZIONE!:** ovviamente affinché tutte le notifiche possano essere
recapitate in maniera corretta è indispensabile che i relativi
destinatari abbiano inserito sul gestionale, nei campi **"Telefono"** e
**"E-mail"** della loro anagrafica, un numero di cellulare ed un
indirizzo mail valido.

Una volta impostati correttamente tutti i parametri di configurazione
dell'attività, il pulsante "**Salva**" presente nella parte alta della
maschera consentirà di salvare queste stesse impostazioni e di inserire
quindi l'attività in agenda.

![Videate\\salvataggio_attivita_agenda.bmp](./assets/media/image168.png)

In questa fase se è stata correttamente configurata l'integrazione tra
il proprio sito e Google Calendar, e il destinatario dell'attività
dovesse aver attivato la sincronizzazione con i suoi calendari google,
l'attività in questione oltre ad essere inserita nella sua Agenda
Passweb (e, nello specifico, nel suo calendario predefinito) verrà
automaticamente riportata anche all'interno del calendario google
eventualmente associato a quello che è il suo calendario predefinito.

In particolare, in fase di creazione dell'attività all'interno del
calendario di google, verranno trasferite le seguenti informazioni:

- **Oggetto dell' attività** -- verrà utilizzato come Titolo
  dell'attività sul calendario di google

- **Intervallo orario**

- **Descrizione**

- **Frequenza delle ricorrenze** -- per attività ripetitive

- **Promemoria** -- posto di aver attivato il relativo check in fase di
  configurazione dell'attività inserita in Agenda

**CONDIVISIONE AGENDA**

Come evidenziato nei precedenti capitoli di questo manuale volendo è
possibile condividere la propria Agenda con una serie di destinatari
selezionando per ciascuno di essi gli specifici permessi di condivisione
(lettura, scrittura, modifica).

Allo stesso modo è ovviamente possibile accedere alle agende condivise
da altri utenti con i livelli di accesso impostati in fase di
condivisione

Per eseguire questo tipo di operazione è necessario cliccare sul
pulsante "**Condividi Agenda**" (
![Videate\\pulsante_condivisione.bmp](./assets/media/image151.png) **)** presente nella parte bassa della
pagina

Cliccando su questo pulsante verrà infatti visualizzata la maschera
**"Condividi Agenda"**

![](./assets/media/image169.png)

all'interno della quale poter visualizzare gli utenti con i quali è
attualmente condivisa la propria agenda oltre che, ovviamente, poterne
selezionare di nuovi.

Per condividere la propria agenda con un determinato utente è necessario
cliccare sul pulsante "**Inserisci Utente**" (
![Videate\\ar_pulsante_inserisci_utente.bmp](./assets/media/image165.png) ), selezionarlo dal relativo menu ad
albero e cliccare, infine, sul pulsante "Conferma" presente nella parte
alta della maschera di selezione degli utenti

![Videate\\elenco_utenti_agende_condivise.bmp](./assets/media/image170.png)

Nello specifico, sarà quindi possibile condividere la propria agenda
con:

- interi gruppi figlio (collocati quindi ad un livello più basso della
  struttura gerarchica)

- interi gruppi padre (collocati quindi ad un livello più alto della
  struttura gerarchica)

- con i singoli utenti di questi gruppi.

> ***NOTA BENE:** la condivisione della propria agenda con i singoli
> utenti di gruppi padre del proprio gruppo di appartenenza dipende da
> come è stato impostato, per il gruppo in esame, il parametro
> "Comunicazione Livello Superiore".*

Come precedentemente evidenziato, non solo è possibile condividere la
propria agenda con uno o più utenti, ma per ciascuno di essi è anche
possibile specificare i permessi di condivisione definendo quindi se lo
specifico utente potrà accedere all'agenda condivisa in sola lettura, in
modifica o in scrittura.

Selezionando infatti uno degli utenti con cui si è deciso di condividere
la propria agenda, nella parte bassa della maschera di condivisione,
verrà abilitata un'ulteriore sezione mediante la quale poter specificare
i permessi da assegnare

![Videate\\condivisione_agenda_permessi.bmp](./assets/media/image171.png)

Relativamente ai singoli permessi occorre poi sottolineare che:

- **Lettura:** assegnando questo permesso l'utente non avrà la
  possibilità di creare, nell'Agenda condivisa, nuove Attività.

> Potrà visionare il dettaglio delle attività inserite dal proprietario
> dell'Agenda, ma non potrà apportare ad esse nessun tipo di modifica né
> a livello di contenuti né a livello di fascia oraria, né tanto meno
> potrà eliminare tali attività.

- **Scrittura:** assegnando questo permesso l'utente avrà la
  possibilità, nell'Agenda condivisa, di visionare il dettaglio delle
  attività inserite dal proprietario dell'agenda, ma non potrà apportare
  ad esse nessun tipo di modifica né a livello di contenuti né a livello
  di fascia oraria, né tanto meno potrà eliminare tali attività.

> Rispetto al caso precedente, con questa tipologia di permessi,
> l'utente avrà però la possibilità di creare delle nuove attività
> nell'agenda condivisa oltre che, ovviamente, di poter gestire queste
> nuove attività in maniera completa potendo quindi modificarle e/o
> eliminarle.

- **Modifica:** assegnando questo permesso l'utente avrà il controllo
  completo dell'agenda condivisa.

> Potrà quindi creare tranquillamente nuove attività e avrà anche la
> possibilità di modificare e/o eliminare le attività inserite
> direttamente dal proprietario dell'Agenda
>
> ***NOTA BENE:** i permessi di Modifica sono prioritari rispetto a
> quelli di Scrittura/Lettura.*

**ATTENZIONE! Relativamente ai calendari gestiti all'interno di una
determinata Agenda, questi potranno essere creati / modificati /
eliminati unicamente dal proprietario di quella stessa Agenda**

Ciò significa, dunque, che **indipendentemente dai permessi assegnati ad
un' Agenda condivisa l'utente che NON NE E' proprietario potrà
unicamente filtrare le attività presenti in quell'agenda sulla base dei
calendari già presenti e non potrà mai crearne di nuovi, né tanto meno
modificare e / o eliminare quelli esistenti.**

**ATTENZIONE!** **Condividendo la propria agenda sia con un gruppo di
utenti che singolarmente con uno specifico utente dello stesso gruppo, i
permessi assegnati allo specifico utente sono prioritari rispetto a
quelli assegnati al gruppo**

Supponendo dunque di assegnare al gruppo il permesso di modifica e al
singolo utente il permesso di lettura, quest'ultimo avrà sull'Agenda in
esame il permesso di Lettura.

Nel momento in cui l'esigenza dovesse essere quella di escludere dalla
condivisione un'utente e/o un gruppo precedentemente aggiunto sarà
sufficiente aprire nuovamente la maschera di condivisione dell'agenda,
selezionare l'utente e/o il gruppo desiderato tra quelli con cui si era
precedentemente deciso di condividere l'Agenda ed eliminarlo dall'elenco
cliccando sul pulsante "**Elimina Utente**" (
![Videate\\ar_pulsante_elimina_utenti.bmp](./assets/media/image172.png) )

Infine, come già evidenziato nei precedenti capitoli di questo manuale,
per poter caricare all'interno della propria area riservata una delle
agende condivise, sarà sufficiente visualizzare la colonna Opzioni e
selezionare l'utente per il quale si desidera caricare l'Agenda, tra
quelli disponibili all'interno del campo "**Agende Condivise**"

![](./assets/media/image173.png)

**ATTENZIONE!** all'interno del campo "Agende Condivise" saranno
visualizzati ovviamente, soltanto gli utenti che hanno deciso di
condividere la propria Agenda con l'utente attualmente loggato.

Selezionando uno degli utenti presenti in elenco l'intestazione della
colonna Agenda cambierà riportando il nome dell'utente proprietario di
quella specifica Agenda e, sulla destra, una specifica icona atta ad
indicare che quella attualmente caricata non è la propria Agenda ma
bensì una di quelle condivise

![Videate\\agende_condivise_icona.bmp](./assets/media/image140.png)

**ATTENZIONE!** **nel caso in cui sia stata correttamente configurata e
attivata l'integrazione con Google Calendar, la creazione di una nuova
attività in un'Agenda condivisa potrebbe comportare l'inserimento
automatico di questa stessa attività anche nel calendario Google dei
vari destinatari.**

Ovviamente affinché questo possa avvenire i singoli destinatari dovranno
aver attivato, in maniera specifica, dal loro profilo il salvataggio
delle attività anche nel loro calendario google

