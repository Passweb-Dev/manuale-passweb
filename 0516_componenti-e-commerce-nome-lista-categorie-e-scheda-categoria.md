# COMPONENTI E-COMMERCE -- NOME (LISTA CATEGORIE E SCHEDA CATEGORIA)



Il Componente **"Nome"**

![](./assets/media/image669.png)

**può essere inserito unicamente all'interno dei componenti Ecommerce di
primo livello "Lista Categorie" e "Scheda Categoria".**

In particolare grazie a questo componente sarà possibile inserire
all'interno dei suddetti componenti di primo livello il nome della
corrispondente categoria merceologica.

Ovviamente a seconda della lingua di visualizzazione corrente del sito
il nome delle varie categorie merceologiche verrà visualizzato in
italiano o in lingua

A tal proposito è opportuno ricordare che il nome delle varie categorie
merceologiche in italiano è definito all'interno del gestionale e non
può essere in alcun modo modificato dal Wizard di Passweb.

Per quel che riguarda invece il nome in lingua questo coincide
esattamente con il nome in lingua della corrispondente pagina Catalogo e
può quindi tranquillamente essere personalizzato all'interno di Passweb.

A livello di configurazione, gli unici parametri richiesti da questo
Componente saranno il nome del Componente stesso (campo "Nome") e la sua
visibilità lato sito web (campo "Pubblico"). Rilasciando infatti il
Componente nella posizione desiderata verrà visualizzata **la sua
maschera di gestione e configurazione**

![](./assets/media/image670.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di specificare il nome del Componente che si sta
realizzando

**Pubblico:** consente di impostare la visibilità lato sito web del
componente che si sta realizzando

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

