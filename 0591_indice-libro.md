# INDICE LIBRO



Il Componente **"Indice Libro"**

![](./assets/media/image12.png)

consente di generare un menu, conforme agli altri menu di Passweb, in
grado di riprodurre l'indice di una particolare gerarchia CMS.

Tale componente andrebbe quindi utilizzato, essenzialmente, in relazione
a notizie o post complessi e strutturati sulla base di una gerarchia
sviluppata su N distinti livelli.

> **NOTA BENE:** per maggiori informazioni relativamente alla gestione
> in Passweb di contenuti strutturati si veda anche la corrispondente
> sezione di questo manuale (Sito -- Gestione CMS -- Gestione Contenuti
> -- Contenuti Strutturati).

**Questo tipo di componente potrebbe essere inserito, ad esempio,
all'interno della pagina del sito utilizzata come pagina di
visualizzazione per il Dettaglio delle varie News.**

In queste condizioni nel momento in cui un utente dovesse consultare il
dettaglio di una notizia strutturata si ritroverebbe visualizzata
all'interno del componente in oggetto anche l'intera struttura della
notizia (come evidenziato nella figura sopra riportata) e avrebbe quindi
la possibilità di navigare in maniera interattiva, tra i singoli post
componenti la notizia stessa.

Ogni elemento presente all'interno dell'albero potrebbe infatti essere
un collegamento diretto al dettaglio del relativo post o a un archivio
di notizie appositamente filtrato.

Anche il componente "Indice Libro" infatti, come la maggior parte dei
componenti CMS di primo livello, è a tutti gli effetti un componente
contenitore all'interno del quale andranno poi inseriti altri componenti
CMS a seconda del tipo di informazioni che dovranno essere visualizzate
al suo interno per ogni singola notizia.

> **NOTA BENE:** in relazione a notizie o post non strutturati il
> componente "Indice Libro" visualizzerà solo ed esclusivamente
> informazioni relative alla singola notizia, senza assumere dunque
> nessun particolare significato.

**Oltre a poter essere gestito come Componente CMS di primo livello poi,
l'Indice Libro potrà essere inserito anche all'interno di altri
componenti CMS quali ad esempio il componente Lista News o il componente
Archivio News.**

In queste condizioni l'Indice Libro verrà iterato sul contenuto della
Lista o dell'Archivio, visualizzando quindi per ogni singola notizia
presente in elenco l'eventuale struttura della notizia stessa

*Esempio del componente "Indice Libro" inserito all'interno di un
componente "Lista News".*

Nel momento in cui l'Indice Libro dovesse essere utilizzato come
componente CMS di secondo livello, sarà possibile inserire al suo
interno esattamente gli stessi componenti che potrebbero essere inseriti
utilizzandolo come componente CMS di primo livello.

Sulla base di quanto visto fino a questo momento va detto infine che,
nel caso in cui all'interno del proprio sito web si gestiscano solo ed
esclusivamente notizie o post semplici, privi di qualsiasi struttura ,
il componente Indice Libro non avrebbe, ovviamente, nessuna particolare
utilità.

