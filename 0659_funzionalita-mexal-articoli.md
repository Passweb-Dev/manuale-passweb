# FUNZIONALITA MEXAL -- ARTICOLI



Una volta selezionate e attivate, secondo quanto indicato nei precedenti
capitoli di questo manuale, le specifiche Funzionalità Mexal sarà poi
necessario portarsi nell'anagrafica dei singoli articoli e valorizzare i
nuovi campi aggiuntivi secondo le proprie specifiche esigenze.

In questo senso, dunque, portandosi nell'anagrafica di un articolo e
cliccando sul pulsante **"Dati Aggiuntivi" (Shift + F8)**

![\\\\doctohelp\\D\\ManPassweb_Ecommerce\\Videate\\multi_sito_ec6.bmp](./assets/media/image21.png)

verrà visualizzata la relativa maschera contenente l'elenco di tutte le
videate aggiuntive articolo attualmente presenti.

![\\\\doctohelp\\D\\ManPassweb_Ecommerce\\Videate\\multi_sito_ec7.bmp](./assets/media/image22.png)

Selezionando quella relativa al sito su cui si desidera operare (il nome
della videata coincide con il nome assegnato al sito, nella sua
anagrafica, in fase di attivazione) e cliccando sul pulsante
**"Seleziona" (Invio)** verrà visualizzata la maschera **"Nome Sito"**
con al suo interno i campi della videata aggiuntiva/articoli
appositamente riservata per quello specifico sito e corrispondenti alle
sole Funzionalità Mexal effettivamente attivate.

![\\\\doctohelp\\D\\ManPassweb_Ecommerce\\Videate\\multi_sito_ec8.bmp](./assets/media/image23.png)

> **NOTA BENE :**per maggiori informazioni relativamente all'attivazione
> delle specifiche "Funzionalità Mexal" si veda anche il precedente
> capitolo di questo manuale.

A questo punto quindi si tratterà di valorizzare i singoli campi
presenti all'interno di questa maschera secondo quanto richiesto dalla
specifica funzionalità.

Di seguito verranno esaminate nel dettaglio le singole funzionalità
articolo gestibili attraverso la maschera sopra evidenziata.

##### ESPORTAZIONE / ELIMINAZIONE DI ARTICOLI ALL'INTERNO DEL SITO E-COMMERCE

Per poter decidere quali articoli tra tutti quelli presenti in Mexal
esportare e gestire all'interno del proprio sito web è necessario
rifarsi alla "Funzionalità Mexal" **"Articolo sul sito".**

![\\\\doctohelp\\D\\ManPassweb_Ecommerce\\Videate\\configurazione_dati_articolo_mexal.bmp](./assets/media/image18.png)

> **NOTA BENE:** per maggiori informazioni relativamente
> all'attivazione/disattivazione delle Funzionalità Mexal si veda anche
> quanto indicato all'interno del capitolo "Configurazione Gestionale --
> Attivazione Passweb" di questo manuale.

Come precedentemente evidenziato tale funzionalità attiva infatti, nella
videata aggiuntiva articoli appositamente riservata per lo specifico
sito, un particolare campo, **"Trasferisci sul sito"**, attraverso il
quale poter decidere se lo specifico articolo dovrà essere o meno
esportato e gestito all'interno del sito web.

![\\\\doctohelp\\D\\ManPassweb_Ecommerce\\Videate\\dati_passweb_trasferisci_sito.bmp](./assets/media/image24.png)

Per poter dunque esportare e gestire uno specifico articolo all'interno
di uno dei 9 possibili siti collegati alla propria azienda Mexal
occorre:

1.  Verificare di aver predisposto, **in relazione allo specifico sito
    su cui si intende operare**, la struttura dati utilizzata per
    gestire le "Funzionalità Mexal", e di aver quindi flaggato,
    nell'anagrafica del sito stesso, il parametro **"E-Commerce
    Attivo"**.

![\\\\doctohelp\\D\\ManPassweb_Ecommerce\\Videate\\configurazione_passweb_mexal.bmp](./assets/media/image25.png)

2.  Portarsi nell'anagrafica Mexal dell'articolo desiderato, cliccare
    sul pulsante **"Dati Aggiuntivi" (Shift + F8)** e selezionare, tra
    quelle presenti in elenco, la videata aggiuntiva articoli relativa
    allo specifico sito su cui si intende operare.

![\\\\doctohelp\\D\\ManPassweb_Ecommerce\\Videate\\multi_sito_ec7.bmp](./assets/media/image26.png)

3.  Impostare, all'interno della successiva maschera, il campo
    **"Trasferisci sul sito"** sul valore **S (gestito all'interno del
    sito)**

![\\\\doctohelp\\D\\ManPassweb_Ecommerce\\Videate\\dati_passweb_trasferisci_sito.bmp](./assets/media/image24.png)

> **NOTA BENE:** dopo aver impostato per ogni singolo articolo il valore
> desiderato per il campo "Trasferisci sul sito", è di fondamentale
> importanza lanciare una sincronizzazione in modo tale da consentire a
> Passweb di prelevare da Mexal tutti quegli articoli che si è deciso di
> gestire e di esportare all'interno del proprio sito e-commerce.

Nel caso in cui invece si decida di eliminare e di non gestire più
all'interno del proprio sito e-commerce determinati articoli, fino a
quel momento correttamente gestiti, sarà sufficiente impostare per essi,
in Mexal, il campo **"Trasferisci sul Sito"**, sopra evidenziato, sul
valore **N** e lanciare poi una nuova sincronizzazione.

In definitiva dunque impostando il campo **"Trasferisci sul sito"** sul
valore:

- **S :** alla successiva sincronizzazione l'articolo in esame verrà
  esportato all'interno del sito e-commerce e da questo momento in poi
  potrà quindi comparire all'interno del negozio web.

- **N :** alla successiva sincronizzazione l'articolo in esame, fino a
  quel momento correttamente gestito all'interno del sito e-commerce,
  verrà eliminato e da questo momento quindi non comparirà più tra
  quelli presenti all'interno del negozio web.

Nel caso in cui il campo **"Trasferisci sul sito" sia lasciato vuoto**
verrà assunto per esso a default il valore **N** e l'articolo non verrà
quindi considerato tra quelli gestiti all'interno del sito

> **NOTA BENE:** il numero complessivo di articoli che è possibile
> gestire all'interno del sito varia in relazione alla tipologia di
> contratto sottoscritto.

##### PUBBLICARE /NASCONDERE ARTICOLI ALL'INTERNO DEL NEGOZIO WEB

Nel caso in cui si decida di non gestire più sul web determinati
articoli, è possibile procedere in due modi diversi:

1.  Eliminare completamente l'articolo dal sito web, impostando il campo
    **"Trasferisci sul sito"** sul valore **N**

![\\\\doctohelp\\D\\ManPassweb_Ecommerce\\Videate\\dati_passweb_trasferisci_sito.bmp](./assets/media/image24.png)

> Per maggiori informazioni relativamente alle modalità di
> esportazione/eliminazione degli articoli all'interno del sito
> e-commerce si vedano anche i precedenti capitoli di questo manuale.
>
> In questo modo alla successiva sincronizzazione l'articolo in
> questione verrà eliminato dal database di Passweb e con esso verranno
> eliminate anche le eventuali risorse associate (immagini, schede
> articolo ecc. ...).

2.  Oscurare temporaneamente la visibilità di uno o più articoli senza
    dover necessariamente impostare lo stato anagrafica dell\'articolo a
    N, e senza dunque dover eliminare dal database di Passweb le
    immagini e le schede articolo ad essi associate.

La prima soluzione dovrebbe essere adottata nel caso in cui gli articoli
da eliminare non dovessero più essere gestiti all'interno del sito web.
In questo modo infatti si potrebbero "liberare" dei posti per altri
articoli e si potrebbe anche risparmiare dello spazio su disco. Si
ricorda infatti che il numero degli articoli gestiti all'interno del
sito web così come lo spazio su disco sono due parametri limitati in
relazione alla tipologia di contrato sottoscritto.

La seconda soluzione dovrebbe invece essere adottata nel caso in cui
determinati articoli dovessero essere oscurati solo in maniera
temporanea in modo tale dunque da non eliminare in maniera definitiva le
risorse ad essi associate e da non doverle quindi reimportare dal
gestionale qualora questi articoli tornassero ad essere pubblicati
all'interno del negozio web. Ovviamente in queste condizioni gli
articoli e le relative risorse resteranno nel database di Passweb e non
si risparmierà nulla dunque ne in relazione al numero degli articoli
gestiti ne tanto meno in relazione allo spazio su disco.

**Per poter adottare questa seconda soluzione sarà necessario attivare
lato gestionale la Funzionalità Mexal "Pubblica".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo
**"Pubblica".**

![\\\\doctohelp\\D\\ManPassweb_Ecommerce\\Videate\\dati_web_articolo_pubblica.bmp](./assets/media/image27.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi" (Shift + F8)** e selezionando, tra quelle
presenti in elenco, la videata aggiuntiva articoli relativa allo
specifico sito su cui si intende operare, sarà possibile trovare, nella
successiva maschera, il campo **Pubblica** corrispondente alla
"Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_pubblica.bmp](./assets/media/image28.png)

A questo punto quindi occorrerà selezionare gli articoli gestiti sul
sito che si vogliono temporaneamente oscurare e inserire nel campo
**"Pubblica"** sopra evidenziato il valore **"N".**

Inserendo invece il valore **"S"** l\'articolo in esame verrà
correttamente visualizzato all\'interno del sito.

> **NOTA BENE:** nel caso in cui il campo in esame non fosse
> valorizzato, verrebbe assunto a default il valore \"**S**\" e
> l\'articolo sarebbe quindi correttamente visualizzato all\'interno del
> sito.

Una volta attivata questa gestione, all\'interno del sito potranno
essere visualizzati e acquistati solamente quegli articoli per i quali
il campo della videata aggiuntiva precedentemente indicato assume un
valore diverso da **"N"**.

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

In queste condizioni dunque gli articoli che avranno, in Mexal, il campo
della videata aggiuntiva relativo alla funzionalità "Pubblica" impostato
a "N", non saranno visualizzati all\'interno del sito web, non potranno
quindi essere più acquistati, ma rimarranno comunque presenti, assieme a
tutte le risorse ad essi associate, nel database di Passweb e potranno
quindi essere riattivati semplicemente impostando ad S il campo della
videata aggiuntiva in oggetto.

##### VISUALIZZAZIONE ARTICOLI IN NEGOZIO

La Funzionalità Mexal **"Visualizza in Negozio"** consente di attivare
una particolare modalità di gestione a seguito della quale sarà
possibile decidere quali articoli, tra quelli gestiti, dovranno essere o
meno visualizzati all\'interno di componenti quali il "Catalogo
E-Commerce" le "Offerte/Novità" o gli "Articoli Abbinati".

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Visualizza in
Negozio".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Visualizza
in Negozio".**

![\\\\doctohelp\\D\\ManPassweb_Ecommerce\\Videate\\dati_web_articolo_visualizza_in_negozio.bmp](./assets/media/image29.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Visual. In Negozio**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_visual_in_negozio.bmp](./assets/media/image30.png)

A questo punto quindi occorrerà selezionare gli articoli gestiti sul
sito e, per ciascuno di essi, inserire all\'interno di questo campo il
valore **"S"** o **"N"** a seconda del fatto che l\'articolo in esame
debba rispettivamente **ESSERE** o **NON** **ESSERE** visualizzato
all\'interno dei componenti "Catalogo E-Commerce" e "Offerte/Novità".

> **NOTA BENE:** nel caso in cui il campo in esame non fosse
> valorizzato, a default verrebbe assunto il valore **S** e l\'articolo
> sarebbe quindi correttamente visualizzato all'interno del sito
> web**.**

Una volta attivata dunque questa particolare modalità di gestione, tutti
gli articoli presenti all\'interno del sito per i quali il campo della
videata aggiuntiva in oggetto è stato valorizzato a **"N"** non saranno
più visibili all'interno dei componenti "Catalogo E-Commerce" e
"Offerte/Novità" **ne sarà possibile raggiungere direttamente la loro
scheda prodotto**.

Nonostante tutto ciò questi articoli continueranno comunque ad essere
gestiti e potranno quindi essere inseriti in carrello ed acquistati.

**ATTENZIONE! Tale funzionalità potrebbe essere particolarmente utile
per nascondere articoli figli di struttura in modo tale da consentirne
l'acquisto e la visualizzazione delle specifiche caratteristiche
partendo solo ed esclusivamente dalla pagina prodotto del articolo padre
e dal relativo configuratore.**

> **NOTA BENE:** a differenza di quanto avviene per la funzionalità
> \"Pubblica\", quegli articoli per cui il campo "Visual. In Negozio" è
> stato impostato a N, potranno comunque sempre essere acquistati
> all\'interno del sito**.**
>
> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

##### PREZZO ARTICOLI A RICHIESTA

La "Funzionalità Mexal" **"Prezzo a Richiesta"** consente di attivare
una particolare modalità di gestione a seguito della quale sarà
possibile non visualizzare, all\'interno del sito web, il prezzo di
determinati articoli. Tali articoli quindi, pur essendo visibili
all\'interno del negozio, non potranno essere inseriti in ordine ed il
loro prezzo dovrà essere richiesto dal cliente contattando direttamente
l\'azienda.

**ATTENZIONE!** Gli articoli gestiti con prezzo a richiesta non verranno
considerati nelle ricerche articolo per prezzo. Nel caso invece di
ordinamento articoli per prezzo, gli articoli gestiti con questo tipo di
funzionalità verranno posizionati sulla base del loro prezzo di listino
(prezzo questo che non verrà comunque pubblicato all'interno del sito).

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Prezzo a
Richiesta".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Prezzo a
Richiesta".**

![\\\\doctohelp\\D\\ManPassweb_Ecommerce\\Videate\\dati_web_articolo_prezzo_richiesta.bmp](./assets/media/image31.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Prezzo a Richiesta**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_prezzo_richiesta.bmp](./assets/media/image32.png)

A questo punto quindi occorrerà selezionare gli articoli gestiti sul
sito e, per ciascuno di essi, inserire all\'interno di questo campo il
valore **"S"** o **"N"** a seconda del fatto che per l\'articolo in
esame debba rispettivamente essere o non essere attivata questo tipo di
gestione.

> **NOTA BENE:** nel caso in cui il campo in esame non fosse
> valorizzato, a default verrebbe assunto il valore N e l\'articolo
> sarebbe quindi gestito in maniera tradizionale (il suo prezzo verrà
> visualizzato e l\'articolo potrà essere inserito nell\'ordine).
>
> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

Nel caso in cui si decida di attivare questa particolare modalità di
gestione, per tutti quegli articoli per cui si è scelto di non
visualizzare il prezzo verrà visualizzato al suo posto la dicitura
**\"Prezzo a Richiesta\"**, modificabile alla pagina \"Gestione
Testi/Messaggi del Sito\" del Wizard, in corrispondenza del componente
\"Prezzo\".

Tali articoli inoltre non potranno essere acquistati e per essi non
verrà dunque visualizzato ne il campo di input per l\'inserimento delle
quantità ne tanto meno il pulsante per aggiungere l\'articolo in
carrello.

##### GESTIONE UNITÀ DI MISURA PRINCIPALE/SECONDARIA

La "Funzionalità Mexal" **"Gestione unità di Misura"** consente di
attivare una particolare modalità di gestione a seguito della quale sarà
poi possibile decidere per ogni singolo articolo se utilizzare l'unità
di misura principale o la secondaria

> **NOTA BENE:** nel caso in cui la funzionalità Mexal in esame non
> venga attivata, sarà sempre considerata per tutti gli articoli l'unità
> di misura principale.

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Gestione
unità di Misura".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Gestione
unità di Misura secondaria".**

![\\\\doctohelp\\D\\ManPassweb_Ecommerce\\Videate\\dati_web_articolo_um.bmp](./assets/media/image33.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi" (Shift + F8)** e selezionando, tra quelle
presenti in elenco, la videata aggiuntiva articoli relativa allo
specifico sito su cui si intende operare, sarà possibile trovare, nella
successiva maschera, il campo **Gest**. **Unità Misur.** corrispondente
alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_um.bmp](./assets/media/image34.png)

A questo punto quindi occorrerà selezionare gli articoli gestiti sul
sito e, per ciascuno di essi, inserire all\'interno di questo campo il
valore **"S"** o **"N"** a seconda del fatto che per l\'articolo in
esame debba essere utilizzata rispettivamente **l'unità di misura
secondaria** o **l'unità di misura principale**.

> **NOTA BENE:** nel caso in cui il campo in esame non fosse
> valorizzato, a default verrebbe assunto il valore **N** e per
> l\'articolo verrebbe quindi adottata l'unità di misura principale**.**

Una volta attivata dunque questa particolare modalità di gestione, tutti
gli articoli presenti all\'interno del sito per i quali il campo della
videata aggiuntiva in oggetto è stato valorizzato a **"S"** verranno
trattati utilizzando **l'unità di misura secondaria**, tutti quelli
invece per i quali il campo di questa videata assume il valore **"N" (o
comunque un valore diverso da S)** verranno invece trattati con
**l'unità di misura principale**

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

**ATTENZIONE!** **l'attivazione dell'unità di misura secondaria e,
soprattutto, il relativo fattore di conversione influiranno ovviamente
anche su quella che sarà poi l'effettiva disponibilità oltre che sul
prezzo del corrispondente articolo all'interno del sito**

##### CONFEZIONE MULTIPLA BLOCCATA

La "Funzionalità Mexal" **"Confezione multipla bloccata"** consente di
attivare all'interno del gestionale un particolare controllo sugli
articoli gestiti a multipli presenti all'intero di ordini provenienti
dal web.

Tali articoli saranno facilmente individuabili in quanto la loro
quantità sarà costituita da una parte fissa (corrispondente a quella
inserita nel campo **"Confezione"** dell'anagrafica dell'articolo) e da
una parte variabile (costituita dal valore inserito dall'utente in fase
di acquisto all'interno del sito).

![\\\\doctohelp\\D\\ManPassweb_Ecommerce\\Videate\\mexal_articoli_a_multipli.bmp](./assets/media/image35.png)

Nel caso in cui la funzionalità **"Confezione Multipla Bloccata"** NON
sia stata attivata l'utente Mexal avrà la possibilità di modificare, in
relazione a questi articoli sia la parte variabile che la parte fissa.
Ovviamente eventuali variazioni apportate in tal senso all'ordine
verranno poi riportate alla successiva sincronizzazione anche
all'interno del sito web.

Nel caso in cui invece la funzionalità **"Confezione Multipla
Bloccata"** sia stata correttamente attivata, l'utente Mexal avrà la
possibilità di modificare, in relazione a questi articoli la sola parte
variabile mentre non potrà variare in alcun modo la parte fissa che
risulterà quindi bloccata.

Per poter attivare la funzionalità **"Confezione Multipla Bloccata"** e
abilitare quindi all'interno di Mexal il controllo sopra indicato, sarà
necessario predisporre innanzitutto la struttura dati utilizzata per
gestire le nuove "Funzionalità Mexal secondo quanto descritto nel
capitolo "Attivazione Passweb" di questo manuale, sarà poi necessario
richiamare la maschera **"Configurazione gestione dati web articolo"**
qui di seguito riportata, e flaggare il campo **"Confezione Multipla
Bloccata".**

![\\\\doctohelp\\D\\ManPassweb_Ecommerce\\Videate\\dati_web_articolo_multipli.bmp](./assets/media/image36.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Conf. Multipla Blocc.**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_multipli.bmp](./assets/media/image37.png)

A questo punto quindi occorrerà selezionare gli articoli gestiti sul
sito per i quali si vuole attivare il controllo precedentemente
indicato, e impostare il campo **"Conf. Multipla Blocc"** a **S**

> **NOTA BENE:** nel caso in cui il campo **"Conf. Multipla Blocc"**
> presente all'interno della maschera "Dati Passweb" venga lasciato
> vuoto verrà assunto a default il valore **N**

##### GESTIONE LINEE ARTICOLO

La "Funzionalità Mexal" **"Gestione linee articolo"** consente di
attivare una particolare modalità di gestione a seguito della quale
articoli appartenenti a linee diverse genereranno ordini distinti (uno
per ogni linea articolo presente in carrello).

**Per poter adottare questa particolare modalità di gestione sarà quindi
necessario attivare, lato gestionale, la Funzionalità Mexal "Gestione
linee articolo".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Gestione
linee articolo".**

![\\\\doctohelp\\D\\ManPassweb_Ecommerce\\Videate\\dati_web_articolo_gestione_linee.bmp](./assets/media/image38.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Gest. Linee Articolo**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_gestione_linee.bmp](./assets/media/image39.png)

A questo punto quindi occorrerà selezionare gli articoli per i quali si
vuole attivare questo tipo di gestione e valorizzare il campo della
videata aggiuntiva sopra evidenziato con **la stringa identificativa
della linea cui l\'articolo in esame dovrà appartenere**.

> **NOTA BENE:** nel caso in cui un articolo debba appartenere a più
> linee differenti, occorrerà inserire nella relativa videata
> aggiuntiva, le stringhe identificative delle varie linee separate dal
> carattere \';\'**.**

**Esempio:** se l\'articolo X appartiene sia alla linea A che alla linea
B, nella relativa videata aggiuntiva dell\'articolo in esame, dovrà
essere indicato il valore **A;B**

> **NOTA BENE:** dopo aver attivato la "Funzionalità Mexal" in esame, ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

In fase di sincronizzazione verranno infatti analizzati e prelevati da
Passweb i valori inseriti, in Mexal, all'interno del campo "**Gest.
Linee Articolo**" sopra evidenziato, e verrà quindi popolata una tabella
(**Lista delle Linee Articolo**) contenente l'elenco di tutte le linee
gestite per gli articoli presenti sul Web.

![\\\\doctohelp\\D\\ManPassweb_Ecommerce_Sviluppo\\Videate\\lista_linee_articolo.bmp](./assets/media/image40.png)

All'interno di questa tabella, accessibile lato Wizard, dalla voce di
menu **"Catalogo - Gestione Articoli - Gestione Linee"**, sarà inoltre
possibile indicare una specifica descrizione per ogni singola linea.

Per poter far questo sarà sufficiente selezionare la linea desiderata,
tra quelle presenti in elenco, e cliccare poi sul pulsante "**Modifica
Linea**" presente nella barra degli strumenti. Verrà quindi visualizzata
la maschera **"Modifica Linea Articolo"**

![\\\\doctohelp\\D\\ManPassweb_Ecommerce_Sviluppo\\Videate\\descrizione_linea_articolo.bmp](./assets/media/image41.png)

all'interno della quale poter, appunto, indicare una specifica
descrizione per la linea in esame, in ciascuna delle lingue attualmente
gestite all'interno del sito.

**Tali descrizioni verranno poi utilizzate in fase di ordine come
identificativi delle varie linee.**

Una volta attivata, infatti, questa particolare modalità di gestione,
all'interno del sito, in fase di acquisto, **un utente avrà la
possibilità di inserire in carrello anche articoli appartenenti a linee
differenti; confermando il carrello l'applicazione si preoccuperà poi di
verificare l'appartenenza o meno di ogni singolo articolo ad una
specifica linea e di generare, conseguentemente, un distinto ordine per
ogni singola linea presente in carrello.**

In particolare, in fase di conferma ordine, verrà visualizzato,
immediatamente al di sopra dei vari step necessari per la conferma del
documento, l'elenco delle linee presenti in carrello.

![M:\\ManPassweb_Ecommerce_Sviluppo\\Videate\\linee_articolo_checkout.bmp](./assets/media/image42.png)

Cliccando sull'etichetta identificativa di una specifica linea l'utente
avrà quindi la possibilità di confermare il documento contenente gli
articoli appartenenti a quella specifica linea. Alla conferma
dell'ordine, se sono presenti altre linee, l'utente verrà riportato
nuovamente alla pagina di checkout per procedere con l'ordine relativo
alla linea successiva.

Nel caso in cui tutti gli articoli presenti in carrello appartengano
dunque ad una specifica linea l'applicazione si preoccuperà di generare
ordini distinti, uno per ogni singola linea, suddividendo gli articoli,
per ogni singolo ordine, in maniera del tutto automatica.

Nel caso in cui, invece, vengano inseriti in carrello, assieme ad
articoli appartenenti ad una specifica linea, anche articoli non
appartenenti a nessuna linea o articoli appartenenti contemporaneamente
a più linee, l'applicazione si preoccuperà, anche questa volta, di
suddividere automaticamente gli articoli nei diversi ordini con
l'obbiettivo, inoltre, di generare il minor numero possibile di
documenti.

In questo senso verrà quindi applicata la seguente logica:

- verranno ordinate, per prima cosa, le varie linee in base al numero di
  articoli (tra quelli presenti in carrello) appartenenti alla specifica
  linea. **Nel caso in cui ci siano più linee con lo stesso numero di
  articoli tali linee verranno ordinate per codice linea**;

- dopo aver ordinato le varie linee l'applicazione si preoccuperà di
  predisporre un primo documento per la prima linea in elenco.
  All'interno di questo documento verranno inseriti tutti gli articoli
  presenti in carrello appartenenti a quella specifica linea,
  indipendentemente dal fatto che tali articoli appartengano,
  eventualmente, anche ad altre linee;

- verrà, a questo punto, analizzata la seconda linea in elenco e, nel
  caso in cui tra gli articoli rimasti in carrello, ci siano ancora
  articoli appartenenti a tale linea, verrà predisposto un documento
  anche per essa. Anche in questo caso all'interno di questo documento
  verranno inseriti gli articoli appartenenti alla specifica linea,
  indipendentemente dal fatto che appartengano, eventualmente, anche ad
  altre linee. Nel caso in cui invece, tra quelli rimasti in carrello
  non ci siano più articoli appartenenti alla linea in esame (perché ad
  esempio tali articoli appartenevano anche alla linea precedente e sono
  quindi già stati inseriti all'interno del primo documento), per essa
  non verrà predisposto nessun documento e l'applicazione passerà a
  processare, seconda la stessa logica, la successiva linea in elenco;

- gli articoli presenti in carrello e non appartenenti a nessuna linea
  verranno automaticamente inseriti dall'applicazione all'interno
  dell'ordine con il maggior numero di articoli.

Un'altra cosa di fondamentale importanza da tenere in considerazione,
riguarda poi l'utilizzo delle linee articolo in relazione a promozioni
che prevedono l'aggiunta di articoli in carrello.

In questo senso, infatti, occorre ricordare che **inizialmente**, **in
fase di suddivisione degli articoli nei singoli ordini (determinati
dalle linee articolo) non verranno considerati i prodotti che sono stati
aggiunti al carrello a seguito dell'applicazione di eventuali
promozioni.**

**ATTENZIONE!** Questo non significa però che eventuali promozioni che
prevedono l'aggiunta di articoli in carrello siano incompatibili con
l'utilizzo delle linee articolo.

**Tali promozioni infatti verranno rivalutate ed applicate solo dopo che
l'ordine iniziale sarà stato splittato nei singoli documenti e solo ed
esclusivamente sulla base dei prodotti effettivamente presenti in
ciascuno di essi.**

In questa fase inoltre non verrà presa in considerazione l'appartenenza
degli articoli oggetto della promozione ad eventuali linee, per cui
all'ordine relativo ad una specifica linea potranno tranquillamente
essere aggiunti anche articoli omaggio che non appartengono a quella
stessa linea.

**ATTENZIONE!** Questo tipo di comportamento si rende necessario in
conseguenza del fatto che non esiste nessun vincolo che possa obbligare
in qualche modo l'utente a chiudere tutti i singoli ordini generati a
seguito dell'appartenenza degli articoli in carrello a diverse linee.

In queste condizioni infatti se i prodotti omaggio venissero già
considerati in fase creazione dei singoli ordini secondo la loro
appartenenza ad eventuali linee, potrebbero anche verificarsi casi in
cui l'utente si ritrovi ad usufruire di omaggi che di fatto non gli
spettano in quanto generati da uno degli N ordini prodotti dalle linee
articolo che l'utente stesso potrebbe poi decidere di non portare a
termine.

Per comprendere meglio questa casistica supponiamo che sul sito sia
attiva una promozione che preveda l'aggiunta in omaggio dell' Articolo Y
appartenente alla linea A, nel momento in cui si dovesse decidere di
acquistare l'Articolo X appartenente alla linea B. In queste condizioni
se venisse considerata l'appartenenza alle linee articolo anche dei
prodotti omaggio già in fase di creazione dei singoli documenti si
verrebbero a creare due distinti ordini, uno con l'articolo Y
(appartenente alla linea A) e uno con l'articolo X (appartenente alla
linea B) e l'utente potrebbe benissimo decidere di chiudere solo
l'ordine con l'articolo Y usufruendo di fatto della promozione anche
senza acquistare effettivamente l'articolo X.

La logica applicata da Passweb a questa casistica fa si invece che venga
prodotto un singolo documento (relativo alla linea B) contenente
l'articolo X e l'omaggio a lui legato (articolo Y) indipendentemente dal
fatto che tale omaggio non appartenga alla linea dell'ordine.

Per quel che riguarda i pagamenti, infine, è bene ricordare che in fase
di conferma ordine verranno proposti all'utente i pagamenti associati
alla specifica linea di appartenenza del documento che si sta generando,
più quelli non associati ad alcuna linea.

Nel caso in cui, dunque, l'esigenza sia quella di proporre all'utente
tutte le modalità di pagamento attivate, non andrà creata nessuna
associazione tra le modalità di pagamento e le linee articolo.

> **NOTA BENE:** se associato ad una Linea Articolo, il pagamento
> abituale, verrà gestito esattamente come un qualsiasi altro pagamento,
> e verrà quindi proposto all'utente solo ed esclusivamente nel caso di
> conferma di un ordine per la Linea in questione.

**ATTENZIONE!** nel caso di conferma di un orine con articoli
appartenenti a più linee, e nel caso in cui queste linee siano le stesse
per tutti gli articoli, all'utente verranno proposte tutte le modalità
di pagamento associate a queste linee, oltre, ovviamente, alle modalità
di pagamento non associate ad alcuna linea.

Alcuni esempi chiariscono meglio i concetti espressi fino a questo
momento.

**ESEMPIO 1**

Supponiamo che nel carrello siano presenti i seguenti articoli:

  -----------------------------------------------------------------------
                           **LINEA1**                   **LINEA2**
  ------------- --------------------------------- -----------------------
    **ART1**                  **X**               

    **ART2**                  **X**                        **X**

    **ART3**                                               **X**

    **ART4**                                      

    **ART5**                  **X**               
  -----------------------------------------------------------------------

In queste condizioni, seguendo la logica sopra evidenziata,
l'applicazione ordinerà le varie linee presenti in carrello nel seguente
modo:

- LINEA1 (3 articoli)

- LINEA2 (2 articoli)

L'utente, in questo caso, dovrà quindi procedere con la generazione di
due ordini distinti. All'interno del primo ordine, relativo alla LINEA1,
verranno inseriti gli articoli: ART1, ART2, ART4, ART5. All'interno del
secondo ordine, relativo invece alla LINEA2, verrà inserito il solo
articolo ART3.

Nell'elenco dei pagamenti verranno mostrate tutte le modalità associate
alla linea in corso più quelle che non sono assegnate a nessuna linea
(anche il pagamento abituale viene gestito con la stessa logica).

**ESEMPIO 2**

Supponiamo che nel carrello siano presenti i seguenti articoli:

  -----------------------------------------------------------------------
                           **LINEA1**                   **LINEA2**
  ------------- --------------------------------- -----------------------
    **ART1**                  **X**                        **X**

    **ART2**                  **X**                        **X**
  -----------------------------------------------------------------------

Considerando che, in queste condizioni, le due linee presenti in
carrello contengo entrambe lo stesso numero di articoli, preverrà, tra
esse, l'ordinamento per codice linea.

- LINEA1 (2 articoli)

- LINEA2 (2 articoli)

Verrà quindi generato un solo ordine relativo alla LINEA1 contenente
entrambi gli articoli presenti in carrello.

Nell'elenco dei pagamenti verranno mostrate tutte le modalità associate
alla LINEA1, alla LINEA2 e quelle che non sono assegnate a nessuna linea
(anche il pagamento abituale viene gestito con la stessa logica)

**ESEMPIO 3**

Supponiamo che nel carrello siano presenti i seguenti articoli:

  ---------------------------------------------------------------------------------
                **LINEA1**      **LINEA2**    **LINEA3**   **LINEA4**   **LINEA5**
  ---------- ----------------- ------------- ------------ ------------ ------------
   **ART1**        **X**           **X**                               

   **ART2**        **X**           **X**                               

   **ART3**                                     **X**        **X**     

   **ART4**                                     **X**        **X**     

   **ART5**                                                               **X**
  ---------------------------------------------------------------------------------

In queste condizioni, l'applicazione ordinerà le varie linee presenti in
carrello nel seguente modo:

- LINEA1 (2 articoli)

- LINEA2 (2 articoli)

- LINEA3 (2 articoli)

- LINEA4 (2 articoli)

- LINEA5 (1 articolo)

L'utente dovrà quindi procedere, questa volta, con la generazione di tre
ordini distinti. All'interno del primo ordine, relativo alla LINEA1,
verranno inseriti gli articoli: ART1, ART2. All'interno del secondo
ordine, relativo alla LINEA3, verranno inseriti gli articoli: ART3,
ART4. All'interno del terzo e ultimo ordine, relativo alla LINEA5, verrà
infine inserito il solo articolo ART5.

**Gli articoli ART1 e ART2 vengono associati alla LINEA1 in quanto
questa linea precede alfabeticamente la LINEA2.**

**Gli articoli ART3 e ART4 vengono associati alla LINEA3 in quanto
questa linea precede alfabeticamente la LINEA4.**

I pagamenti visualizzati per il primo ordine saranno quelli relativi sia
alla LINEA1 che alla LINEA2, in quanto tutti gli articoli dell'ordine
appartengono ad entrambe le linee, più quelli non appartenenti a nessuna
linea.

I pagamenti visualizzati per il secondo ordine saranno quelli relativi
sia alla LINEA3 che alla LINEA4, in quanto tutti gli articoli
dell'ordine appartengono ad entrambe le linee, più quelli non
appartenenti a nessuna linea.

I pagamenti visualizzati per il terzo ordine saranno quelli relativi
alla LINEA5, più quelli non appartenenti a nessuna linea.

##### GESTIONE SCONTO MASSIMO ARTICOLO (AGENTE)

La "Funzionalità Mexal" **"Sconto massimo di vendita",** consente di
attivare una particolare modalità di gestione a seguito della quale sarà
possibile decidere, per ogni singolo articolo, lo sconto massimo che
ogni Agente, opportunamente abilitato alla modifica degli sconti, potrà
effettuare su di esso.

> **NOTA BENE:** tale funzionalità è da considerarsi, ovviamente, in
> relazione ai soli siti di tipo B2B o Misto. Gli unici utenti
> eventualmente in grado, infatti, di modificare gli sconti all'interno
> del sito, potranno essere gli Agenti.

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Sconto
massimo di vendita".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Sconto
massimo di vendita"**.

![\\\\doctohelp\\D\\ManPassweb_Ecommerce\\Videate\\dati_web_articolo_sconto_massimo.bmp](./assets/media/image43.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Sconto Max Vendita**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_sconto_massimo.bmp](./assets/media/image44.png)

A questo punto quindi occorrerà selezionare gli articoli gestiti sul
sito per i quali si vuole fissare uno sconto massimo **ed inserire tale
sconto nel campo della videata aggiuntiva sopra evidenziato**. Affinché
tale funzionalità possa essere correttamente attivata all\'interno del
sito è necessario inserire lo sconto massimo con la stessa logica degli
sconti Mexal. I valori ammessi in questo campo saranno quindi:

1.  sconto a valore, anteponendo il carattere \'-\' alla cifra (es.
    -100);

2.  sconto in percentuale con un massimo di due cifre decimali (es.
    10,48);

3.  sconto Merce con valori compresi tra 100 e 109.

> **NOTA BENE**: non sono gestiti all'interno di questo campo gli sconti
> a cascata.
>
> **NOTA BENE**: nel caso in cui il campo in esame non fosse
> valorizzato, per il relativo articolo non verrà impostato alcun sconto
> massimo.
>
> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

Una volta attivata questa particolare modalità di gestione, se un Agente
opportunamente abilitato alla modifica degli sconti (per maggiori
informazioni in merito si veda la sezione *"Utenti -- Gestione Parametri
Utenti E-commerce -- Funzionalità Mexal -- Blocca Modifica Sconto"* di
questo manuale) dovesse inserire, in fase di ordine web, uno sconto
superiore a quello consentito, verrà visualizzato un messaggio per
informarlo che lo sconto inserito è superiore a quello massimo
consentito.

![\\\\doctohelp\\D\\ManPassweb_Ecommerce_Sviluppo\\Videate\\sconto_massimo_messaggio.bmp](./assets/media/image45.png)

**ATTENZIONE! Lo sconto massimo gestito per un certo articolo non è
legato ad un eventuale prezzo minimo impostato per l'articolo stesso.**

Ciò significa dunque che se un Agente è stato abilitato alla modifica
dei prezzi e non è stato impostato correttamente il campo relativo al
prezzo minimo, l'Agente potrebbe anche impostare un prezzo di vendita
che risulti essere inferiore a quello che si otterrebbe a seguito
dell'applicazione dello sconto massimo consentito.

##### VENDITA ARTICOLI PER QUANTITA' MASSIMA

La "Funzionalità Mexal" **"Quantità massima di vendita"** consente di
attivare una particolare modalità di gestione a seguito della quale sarà
possibile decidere, per ogni singolo articolo, il numero massimo di
pezzi acquistabili.

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Quantità
massima di vendita".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Quantità
massima di vendita".**

![\\\\doctohelp\\D\\ManPassweb_Ecommerce\\Videate\\dati_web_articolo_quantità_massima.bmp](./assets/media/image46.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Quantità Max Vendita**
corrispondente alla "Funzionalità Mexal" appena attivata.

![\\\\doctohelp\\D\\ManPassweb_Ecommerce\\Videate\\dati_passweb_quantità_massima.bmp](./assets/media/image47.png)

A questo punto quindi occorrerà selezionare gli articoli relativamente
ai quali si vuole attivare questo tipo di gestione e valorizzare il
campo della videata aggiuntiva sopra evidenziato **con il numero massimo
di pezzi per cui sarà possibile acquistare quello specifico articolo**.

> **NOTA BENE:** nel caso in cui il campo in oggetto non venga
> valorizzato, il relativo articolo non sarà soggetto ad una vendita per
> quantità massima e sarà quindi sempre possibile acquistarne una
> qualsiasi quantità.
>
> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

Attraverso questa modalità di gestione è quindi possibile fare in modo
che determinati articoli possano essere acquistati solo se la quantità
inserita in ordine è inferiore al loro \"massimo acquistabile\".

Supponendo dunque di aver impostato per l\'articolo X una quantità
massima acquistabile uguale a 3, nel caso in cui un utente tentasse poi
di acquistare questo stesso articolo per una quantità superiore, questo
verrebbe inserito in carrello con la massima quantità consentita.

In queste condizioni, portandosi poi alla pagina Carrello verrà
visualizzato un messaggio per avvisare l'utente che l'articolo in esame
è acquistabile unicamente in quantità inferiore a 3.

Il messaggio di notifica potrà essere personalizzato alla pagina
"**Gestione Testi/Messaggi del Sito**" del Wizard, in corrispondenza del
componente "**Aggiunta al Carrello**" (parametro "**Massimo
Vendibile**").

![\\\\doctohelp\\D\\ManPassweb_Ecommerce_Sviluppo\\Videate\\massimo_acquistabile_Wizard_1.bmp](./assets/media/image48.png)

> **NOTA BENE:** la stringa {maxquantity} verrà sostituita dalla
> quantità massima acquistabile per lo specifico articolo. Tale stringa
> non deve quindi essere alterata o variata in alcun modo.

Ciò significa che se un articolo fosse gestito, ad esempio a multipli di
3 e avesse anche una quantità massima acquistabile pari a 10,
acquistandone 4 confezioni (per un totale complessivo pari quindi a 12
articoli), verrebbe visualizzato il messaggio relativo al massimo
acquistabile e l'articolo verrebbe inserito in carrello in quantità pari
a 9 (primo multiplo utile al di sotto del massimo acquistabile).

> **NOTA BENE:** la gestione a multipli ha priorità sulla gestione del
> massimo acquistabile**.**

**ATTENZIONE!** Dipendentemente dalle impostazioni di configurazione del
proprio sito, è inoltre possibile decidere di bloccare l'inserimento in
carrello di articoli che non soddisfano la condizione di massimo
fatturabile.

Attivando questa funzionalità nella maniera corretta gli ordini web
potranno quindi essere sottoposti a specifici vincoli, rappresentati in
particolare dal fatto di non poter inserire in ordine, per certi
articoli, delle quantità superiori alla loro quantità massima
acquistabile. Tali vincoli verranno considerati anche nel momento in cui
questi stessi ordini verranno inseriti nel gestionale e dovranno quindi
essere rispettati anche all'interno di Mexal.

> **NOTA BENE:** nel caso di ordini provenienti dal web con articoli per
> i quali è stata attivata la funzionalità di massimo acquistabile, non
> sarà possibile, in Mexal, inserire nell'ordine per questi articoli una
> quantità superiore al loro massimo acquistabile.

##### VENDITA ARTICOLI PER QUANTITA' MINIMA

Nel momento in cui l'esigenza dovesse essere quella di impostare per
determinati articoli una quantità minima di vendita non sarà necessario
attivare nessuna funzionalità aggiuntiva in Mexal.

Tale valore potrà infatti essere impostato direttamente nel campo "**QTA
minima fatturabile**" presente nell'anagrafica gestionale del relativo
articolo (maschera "**Condizioni Commerciali**")

![\\\\doctohelp\\D\\ManPassweb_Ecommerce_Sviluppo\\Videate\\qta_minima_vendibile.bmp](./assets/media/image49.png)

Anche in questo caso, come per la quantità massima di vendita, nel
momento in cui si dovesse tentare di acquistare l'articolo in esame per
una quantità inferiore a quella minima di vendita, l'articolo verrà
comunque inserito in carrello ma con la sua quantità minima.

Portandosi poi alla pagina Carrello verrà visualizzato un messaggio per
avvisare l'utente che l'articolo in esame è acquistabile unicamente in
quantità superiore a quella minima indicata

Il messaggio di notifica potrà essere personalizzato alla pagina
"**Gestione Testi/Messaggi del Sito**" del Wizard, in corrispondenza del
componente "**Aggiunta al Carrello**" (parametro "**Minimo
Vendibile**").

##### GESTIONE ARTICOLI IN OFFERTA/FINE SERIE/NOVITÀ

La "Funzionalità Mexal" **"Gestione Articoli in Offerta/Novità/Fine
Serie"** consente di poter selezionare, tra tutti gli articoli gestiti
all'interno del negozio web, quei particolari articoli che dovranno
essere considerati da Passweb rispettivamente come articoli in offerta,
come articoli novità e come articoli in fine serie e che dovranno poi
essere collegati al rispettivo componente e-commerce (vedi anche la
sezione "Live Editing -- Componenti E-commerce -- Componente
Offerte/Novità/Fine Serie" di questo manuale).

Per poter individuare dunque tra tutti gli articoli gestiti all'interno
del negozio web, il sottoinsieme degli articoli in offerta/novità/fine
serie, occorrerà innanzitutto preparare all'interno del gestionale, la
struttura dati utilizzata per gestire le "Funzionalità Mexal", secondo
quanto descritto nel capitolo "Attivazione Passweb" di questo manuale.

Sarà poi necessario richiamare la maschera **"Configurazione gestione
dati web articolo"** qui di seguito riportata, e flaggare il campo
**"Gestione Articoli in offerta/novità/fine serie".**

![\\\\doctohelp\\D\\ManPassweb_Ecommerce\\Videate\\dati_web_articolo_offerte_speciali.bmp](./assets/media/image50.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Gest. Art in offerta/novità/fine
serie** corrispondente alla "Funzionalità Mexal" precedentemente
attivata.

![\\\\doctohelp\\D\\ManPassweb_Ecommerce\\Videate\\dati_passweb_offerte_speciali2.bmp](./assets/media/image51.png)

A questo punto quindi occorrerà selezionare gli articoli gestiti
all'interno del negozio web che dovranno essere considerati da Passweb
come articoli in offerta, come articoli novità o come articoli in fine
serie ed **impostare poi il relativo campo della videata aggiuntiva
sopra evidenziata a S.**

> **NOTA BENE:** nel caso in cui il campo in oggetto non venga
> valorizzato verrebbe assunto a default il valore \"**N**\" e
> l\'articolo **non** verrebbe dunque considerato tra quelli in
> offerta/novità/fine serie..
>
> **NOTA BENE:** per maggiori informazioni relativamente a come verranno
> poi gestiti all'interno del sito gli articoli in offerta/novità/fine
> serie si veda la sezione di questo manuale relativa ai componenti
> e-commerce ed in particolare al componente Offerte/Novità/Fine Serie.

##### GESTIONE DISPONIBILITÀ INDICATIVA

La "Funzionalità Mexal" **"Disponibilità indicativa"** attiva uno
specifico campo, nella videata aggiuntiva articoli appositamente
riservata per Passweb, all'interno del quale sarà poi possibile indicare
per ogni singolo articolo una disponibilità indicativa da visualizzare
all'interno del sito web.

**Per poter usufruire di questo specifico campo sarà quindi necessario
attivare lato gestionale la Funzionalità Mexal "Disponibilità
indicativa".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo
**"Disponibilità indicativa".**

![\\\\doctohelp\\D\\ManPassweb_Ecommerce\\Videate\\dati_web_articolo_disponibilità_indicativa.bmp](./assets/media/image52.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Disponib. Indicativa**
corrispondente alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_disponibilità_indicativa.bmp](./assets/media/image53.png)

A questo punto quindi sarà possibile utilizzare il campo sopra
evidenziato (è un campo alfanumerico) ed inserire in esso, per ogni
singolo articolo, un valore rappresentativo della disponibilità (es.
alta, media, bassa ecc. ...) che si vuole visualizzare per quello stesso
articolo all'interno del sito web

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.
>
> **NOTA BENE:** il valore della disponibilità visualizzato all'interno
> del sito web mediante il campo sopra evidenziato, è un valore
> puramente indicativo e ad esso non è collegato nessun particolare
> automatismo Mexal.

##### ULTERIORE DESCRIZIONE 1/2/3 (ARTICOLI)

Le "Funzionalità Mexal" "**Ulteriore Descrizione 1/2/3**" attivano
specifici campi, nella videata aggiuntiva articoli appositamente
riservata per Passweb, che potranno essere personalizzati a livello di
Descrizione e che potranno essere utilizzati quindi per fornire
informazioni aggiuntive (oltre a quelle tradizionali presenti in
anagrafica articoli) sugli articoli gestiti e venduti all'interno del
negozio web.

**Per poter usufruire di questi campi aggiuntivi sarà quindi necessario
attivare lato gestionale le relative Funzionalità Mexal "Ulteriore
Descrizione 1/2/3".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Ulteriore
Descrizione 1/2/3".**

![\\\\doctohelp\\D\\ManPassweb_Ecommerce\\Videate\\dati_web_articolo_ulteriore_desc.bmp](./assets/media/image54.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, i campi **Ulteriore Descriz. 1/2/3**
corrispondenti alle "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_ulteriore_desc.bmp](./assets/media/image55.png)

A questo punto quindi sarà possibile utilizzare i campi sopra
evidenziati (sono campi alfanumerici) per fornire informazioni
aggiuntive (oltre a quelle tradizionali presenti in anagrafica) sugli
articoli gestiti e venduti all'interno del negozio web. Nel caso ad
esempio di articoli tipo DVD, tali campi potrebbero essere utilizzati
per gestire il Titolo del DVD, il Genere e la Durata (informazioni
queste che ovviamente non compaiono a default nell'anagrafica articoli
di Mexal).

Considerato quindi l'utilizzo che verrà fatto di questi campi, e
soprattutto considerato il fatto che le informazioni in esse contenute
potrebbero essere le più svariate, si consiglia, una volta attivati
questi campi, di personalizzarne la descrizione in maniera tale da avere
a disposizione dei riferimenti più significativi rispetto ai generici
"Ulteriore Descriz 1/2/3".

**ATTENZIONE!** Per variare e personalizzare la descrizione di questi
campi, secondo le proprie specifiche esigenze, è possibile agire dalla
voce di menu *"Servizi -- Personalizzazioni -- Passweb -- Videate
aggiuntive articoli"* selezionando, ovviamente, lo specifico sito per il
quale si intende operare

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.
>
> **NOTA BENE:** nel caso in cui i tre campi "Ulteriore Descrizione
> 1/2/3" non siano sufficienti è comunque possibile creare un'altra (o
> più) videata aggiuntiva con al suo interno tutti i campi necessari per
> visualizzare sul sito le informazioni aggiuntive relative agli
> articoli gestiti. Non sarà comunque possibile collegare in alcun modo
> a queste ulteriori videate eventuali funzionalità Mexal.

Una volta attivati in maniera corretta, tali campi saranno poi
disponibili all'interno del menu a tendina del campo **"Campo Mexal"**
presente alla pagina **"Catalogo -- Configurazione Parametri Catalogo -
Gestione Attributi"** del Wizard e potranno quindi essere utilizzati per
mappare appositi Attributi Articolo. Per maggiori informazioni
relativamente all'associazione Campo Mexal -- Attributo Articolo si veda
anche la relativa sezione di questo manuale *"Configurazione Parametri
Catalogo -- Gestione Attributi"*.

##### PREZZO MINIMO

La "Funzionalità Mexal" **"Prezzo Minimo",** consente di attivare una
particolare modalità di gestione a seguito della quale sarà possibile
impostare, per ogni singolo articolo, un prezzo minimo oltre il quale
ogni Agente, opportunamente abilitato alla modifica dei prezzi non potrà
mai scendere.

> **NOTA BENE:** tale funzionalità è da considerarsi, ovviamente, in
> relazione ai soli siti di tipo B2B o Misto. Gli unici utenti
> eventualmente in grado, infatti, di modificare i prezzi degli articoli
> gestiti all'interno del sito, potranno essere gli Agenti
> opportunamente abilitati in tal senso.

Per maggiori informazioni relativamente a come poter concedere o meno ad
un Agente la possibilità di modificare i prezzi articolo in fase
d'ordine si veda anche il successivo capitolo "Funzionalità Mexal
Clienti -- Modifica Prezzo" di questo manuale.

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Prezzo
Minimo".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Prezzo
Minimo"**.

![\\\\doctohelp\\D\\ManPassweb_Ecommerce\\Videate\\dati_web_articolo_prezzo_minimo.bmp](./assets/media/image56.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Prezzo Minimo** corrispondente
alla "Funzionalità Mexal" precedentemente attivata.

![\\\\doctohelp\\D\\ManPassweb_Ecommerce\\Videate\\dati_passweb_prezzo_minimo.bmp](./assets/media/image57.png)

A questo punto quindi occorrerà selezionare gli articoli gestiti sul
sito per i quali si vuole fissare un prezzo minimo **ed inserire per
ciascuno di essi il valore desiderato nel campo della videata aggiuntiva
sopra evidenziato**.

**ATTENZIONE!!! Nel caso in cui si dovesse decidere di attivare questo
tipo di funzionalità e di concedere quindi a determinati Agenti la
possibilità di modificare, in fase di ordine all'interno del sito, i
prezzi degli articoli, diventa di assoluta importanza impostare per
ciascuno di essi un prezzo minimo.**

**In caso contrario infatti l'Agente abilitato alla modifica dei prezzi
non avrebbe alcun limite e, volendo, potrebbe anche azzerare
completamente il prezzo di vendita.**

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

Una volta attivata questa particolare modalità di gestione, se un Agente
opportunamente abilitato alla modifica dei prezzi dovesse impostare, in
fase di ordine, un prezzo inferiore a quello indicato all'interno del
campo in oggetto, verrà visualizzato un apposito messaggio di errore
(personalizzabile nella sezione "Testi / Messaggi" del Wizard agendo
sulla voce "Errore Prezzo minimo Agente" del componente Carrello /
Carrello Custom) per informarlo che il valore impostato non è corretto
**e il prezzo dell'articolo verrà automaticamente impostato sul prezzo
minimo consentito**

![\\\\doctohelp\\D\\ManPassweb_Ecommerce_Sviluppo\\Videate\\prezzo_minimo_messaggio.bmp](./assets/media/image58.png)

**ATTENZIONE! Per gli articoli di tipo Campionario non è possibile
effettuare variazioni di prezzo**

**ATTENZIONE! Il prezzo minimo gestito per un certo articolo non è
legato ad un eventuale sconto massimo impostato per l'articolo stesso**

Ciò significa dunque che se un Agente è stato abilitato alla modifica
degli sconti e non è stato impostato correttamente il campo relativo
allo sconto massimo di vendita, l'Agente potrebbe anche applicare uno
sconto tale da portare il prezzo dell'articolo al di sotto del valore
impostato per il suo prezzo minimo

##### GRUPPI MERCEOLOGICI

La "Funzionalità Mexal" **"Gruppi Merceologici",** consente di attivare
una particolare modalità di gestione a seguito della quale sarà poi
possibile definire, direttamente da Mexal, per ogni singolo articolo le
categorie merceologiche secondarie cui l'articolo stesso dovrà essere
associato all'interno del sito.

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Gruppi
Merceologici".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Gruppi
Merceologici".**

![\\\\doctohelp\\D\\ManPassweb_Ecommerce\\Videate\\dati_web_articolo_gruppi_merceologici.bmp](./assets/media/image59.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Gruppi Merceologici**
corrispondente alla "Funzionalità Mexal" appena attivata.

![\\\\doctohelp\\D\\ManPassweb_Ecommerce\\Videate\\dati_passweb_gruppi_merceologici.bmp](./assets/media/image60.png)

A questo punto sarà quindi sufficiente inserire nel campo in esame i
codici delle Categorie Merceologiche secondarie cui l'articolo dovrà
essere associato all'interno del sito.

**Il carattere separatore da utilizzare tra le varie categorie
merceologiche è il ;**

**ATTENZIONE!** Affinchè in sincronizzazione l'articolo venga
correttamente associato, lato Passweb, alle categorie merceologiche
desiderate è necessario inserire all'interno del campo in esame codici
di categorie merceologiche effettivamente esistenti.

Codici corrispondenti a categorie merceologiche non presenti all'interno
del gestionale non verranno, ovviamente, presi in considerazione.

Occorre infine considerare che:

- **una volta abilitata la funzionalità in oggetto ed inseriti, per un
  dato articolo, dei codici di categoria nel campo evidenziato in
  figura, in sincronizzazione questi dati andranno a sovrascrivere
  eventuali variazioni apportate, in questo senso, sull'anagrafica
  articolo direttamente all'interno di Passweb** (il dato inserito in
  Mexal ha sempre priorità maggiore rispetto a quello inserito
  manualmente su Passweb)

> **In conseguenza di ciò, nel caso in cui il campo "Gruppi
> Merceologici" dovesse essere lasciato vuoto, pur avendo abilitato la
> corrispondente Funzionalità Mexal, in fase di sincronizzazione
> verranno perse tutte le associazioni "articolo -- categorie
> merceologiche secondarie" precedentemente impostate lato Passweb.**
>
> **ATTENZIONE!** Per evitare problemi di questo tipo è bene quindi
> battezzare un unico punto di gestione per le categorie merceologiche
> (che sia Passweb o Mexal) e utilizzare sempre e solo quello.

- **nel caso in cui la funzionalità in oggetto dovesse essere
  disabilitata le associazioni "articolo -- categorie merceologiche
  secondarie" potranno essere effettuate solo ed esclusivamente lato
  Passweb**

> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

##### GESTIONE MULTIPLI E CONFEZIONI

La "Funzionalità Mexal" **"Gestione Confezioni",** consente di attivare
una particolare modalità di gestione a seguito della quale sarà poi
possibile decidere per ogni singolo articolo presente all'interno del
sito come questo stesso articolo dovrà essere effettivamente venduto: in
quantità singola, a confezioni oppure con quantità propositive diverse
da 1

**Per poter adottare questa particolare modalità di gestione sarà quindi
necessario attivare lato gestionale la Funzionalità Mexal "Gestione
Confezioni".**

Una volta preparata dunque, all'interno del gestionale, la struttura
dati utilizzata per gestire le "Funzionalità Mexal", secondo quanto
descritto nel capitolo "Attivazione Passweb" di questo manuale, sarà poi
necessario richiamare la maschera **"Configurazione gestione dati web
articolo"** qui di seguito riportata, e flaggare il campo **"Gestione
Confezione".**

![\\\\doctohelp\\D\\ManPassweb_Ecommerce\\Videate\\dati_web_articolo_gestione_confezione.bmp](./assets/media/image61.png)

> **NOTA BENE:** la maschera "Configurazione gestione dati web articolo"
> può essere richiamata in un qualsiasi momento grazie al pulsante
> **"Dati Articolo"** **(F5)** attivo in Mexal in corrispondenza della
> voce di menu "Anagrafica Azienda -- Dati Aziendali -- Configurazione
> Moduli -- Passweb"

Portandosi poi nell'anagrafica dello specifico articolo, cliccando sul
pulsante **"Dati Aggiuntivi/ eCommerce" (Shift + F8)** e selezionando,
tra quelle presenti in elenco, la videata aggiuntiva articoli relativa
allo specifico sito su cui si intende operare, sarà possibile trovare,
nella successiva maschera, il campo **Gestione Confezioni**
corrispondente alla "Funzionalità Mexal" appena attivata.

![\\\\doctohelp\\D\\ManPassweb_Ecommerce\\Videate\\dati_passweb_gestione_confezioni.bmp](./assets/media/image62.png)

**ATTENZIONE! Il valore inserito all'interno del campo evidenziato in
figura determinerà come l'articolo verrà effettivamente venduto
all'interno del sito. Tale gestione sarà ovviamente la stessa anche nel
caso in cui l'articolo in questione sia inserito in un Campionario e/o
in una DBA.**

**Nel caso in cui si volesse gestire l'articolo in modo diverso a
seconda del fatto che sia inserito o meno in un campionario e/o in una
DBA l'unica possibilità è, ovviamente, quella di gestire due articoli
distinti.**

In particolare nel caso in cui il campo in esame dovesse essere:

- **lasciato vuoto:** in queste condizioni per determinare la modalità
  di vendita dell'articolo all'interno del sito verranno utilizzate le
  funzioni standard di Mexal e tutto dipenderà dunque **da quanto
  impostato nell'anagrafica dello stesso articolo per il campo
  "Confezione"**

![\\\\doctohelp\\D\\ManPassweb_Ecommerce\\Videate\\multipli_confezioni.bmp](./assets/media/image63.png)

> In questo senso occorre distinguere due diverse possibili situazioni
> determinate dal particolare valore impostato per il campo in esame.
> Nello specifico dunque:

1.  **Impostando il campo "Confezione" sul valore "Multipla (\*)"** la
    quantità immessa nel successivo campo identifica l\'unità di vendita
    riferita all' unità di misura. **Tale impostazione serve dunque per
    attivare all'interno del sito la vendita dell'articolo in esame per
    quantità multiple**. Lato gestionale il valore inserito in
    corrispondenza del campo "Confezione" verrà infatti proposto
    automaticamente sul campo quantità in fase di emissione documenti e
    verrà moltiplicato per il numero di confezioni/colli immessi.

> **Esempio:**
>
> qta. = \*10 , inserendo 5 si otterrà: 5 \*10
>
> 5 = confezioni/colli, 10 = unità di vendita
>
> La stessa modalità di gestione verrà mantenuta perfettamente
> inalterata anche all'interno del sito web (indipendentemente dal fatto
> di aver attivato o meno la Funzionalità Mexal "Confezione multipla
> bloccata"). Rifacendoci dunque all'esempio precedente, nel caso in cui
> si decidesse di acquistare l'articolo in esame all'interno del negozio
> web inserendo come quantità di acquisto il valore 5, si
> acquisterebbero allora 5 confezioni da 10 pezzi/colli ciascuna e
> **l'articolo sarebbe quindi venduto a multipli di 10**.

2.  **Impostando il campo "Confezione" sul valore" Confezione (=)"** la
    quantità immessa nel successivo campo verrà poi proposta,
    all'interno di Mexal come quantità di default per l'acquisto
    dell'articolo in esame. Tale quantità, **in Mexal**, è comunque
    solamente propositiva e potrà essere modificata secondo le
    specifiche esigenze dell'utente. Supponendo dunque di aver inserito
    in corrispondenza del campo "Confezione" il valore 5 sarà poi
    possibile acquistare questo articolo in quantità 5 ma anche in
    qualsiasi altra quantità 3,4,6,13, 34 ecc. ... diversa da 5

> **ATTENZIONE!** In queste condizioni, **lato Passweb,** la quantità
> effettivamente acquistabile per l'articolo in esame dipende invece dal
> fatto che ad effettuare l'ordine sia un utente Privato piuttosto che
> un utente di tipo Azienda, e da come è stato impostato il relativo
> parametro "**Aggiungi al carrello**" presente all'interno della
> sezione "**Gestione Confezioni**" alla pagina "*Catalogo --
> Configurazione Parametri Catalogo -- Catalogo Mexal*" del Wizard,
> oppure all'interno dell'Anagrafica Passweb del relativo articolo.

![\\\\doctohelp\\D\\ManPassweb_Ecommerce_Sviluppo\\Videate\\gestione_confezione.bmp](./assets/media/image64.png)

> Per maggiori informazioni in merito si veda anche la sezione
> "*Catalogo -- Configurazione Parametri Catalogo -- Catalogo Mexal --
> Ho.Re.Ca. -- Gestione Confezioni*" di questo manuale

- **valorizzato con il valore 1:** in queste condizioni l'articolo in
  esame verrà venduto all'interno del sito web **in quantità singola**
  indipendentemente dalle impostazioni settate per il campo "Confezione"
  precedentemente esaminato.

> L'utente avrà comunque la possibilità di variare la singola quantità
> per acquistare, ad esempio 3 unità singole dell'articolo in esame.
>
> Se poi, in queste condizioni, l'esigenza dovesse essere quella di
> gestire comunque l'articolo a colli (es. vendere 3 colli dell'articolo
> da un pezzo ciascuno) sarà necessario agire sul parametro "Confezione
> Web singola" presente all'interno della sezione "Gestione Confezione"
> della maschera di configurazione del Catalogo Mexal

![\\\\doctohelp\\D\\ManPassweb_Ecommerce_Sviluppo\\Videate\\confezione_web_singola.bmp](./assets/media/image65.png)

> Per maggiori informazioni in merito si veda anche la sezione
> "*Catalogo -- Configurazione Parametri Catalogo -- Catalogo Mexal /
> Ho.Re.Ca. -- Gestione Confezioni*" di questo manuale.

- **valorizzato con un valore maggiore di 1:** in queste condizioni
  l'articolo in esame verrà venduto all'interno del sito web **a
  confezioni** indipendentemente dalle impostazioni settate per il campo
  "Confezione" precedentemente esaminato.

> Il valore indicato all'interno del campo determinerà il numero di
> articoli presenti all'interno della confezione.
>
> Supponendo dunque di inserire all'interno del campo in esame il valore
> 6, l'articolo in esame verrà poi venduto e gestito all'interno del
> sito a confezioni di 6 unità ciascuna.
>
> In queste condizioni l'utente potrà decidere il numero di confezioni
> da acquistare ma non potrà variare il numero di articoli presenti
> all'interno della confezione

- **valorizzato con un valore minore di -1:** in queste condizioni
  l'articolo in esame verrà venduto all'interno del sito,
  indipendentemente dalle impostazioni settate per il campo "Confezione"
  precedentemente esaminato, con una quantità propositiva pari al valore
  indicato all'interno del campo in esame (senza considerare ovviamente
  il segno negativo)

> Supponendo dunque di inserire all'interno del campo in esame il valore
> -8, l'articolo in esame verrà poi gestito all'interno del sito con una
> quantità propositiva pari a 8.
>
> **ATTENZIONE!** Anche in questo caso, **lato Passweb,** la quantità
> effettivamente acquistabile per l'articolo in esame dipenderà dal
> fatto che ad effettuare l'ordine sia un utente Privato piuttosto che
> un utente di tipo Azienda, e da come è stato impostato il relativo
> parametro "**Aggiungi al carrello**" presente all'interno della
> sezione "**Gestione Confezioni**" alla pagina "*Catalogo --
> Configurazione Parametri Catalogo -- Catalogo Mexal*" del Wizard,
> oppure all'interno dell'Anagrafica Passweb del relativo articolo.
>
> **NOTA BENE:** dopo aver attivato la "Funzionalità Mexal" in esame ed
> aver correttamente valorizzato il relativo campo della videata
> aggiuntiva di ogni articolo gestito all'interno del sito, sarà
> necessario lanciare una sincronizzazione in modo tale da riportare le
> variazioni effettuate in Mexal anche all'interno di Passweb.

##### VARIAZIONE A BLOCCHI -- CAMPI DELLA VIDEATA AGGIUNTIVA PASSWEB / ARTICOLI

Anziché agire direttamente e manualmente sull'anagrafica di ogni singolo
articolo, volendo, è anche possibile eseguire ( mediante la funzione di
servizio "***Servizi -- Variazioni -- Magazzino -- Anagrafiche
articoli/listini***"), sui campi delle videate aggiuntive articolo
appositamente riservate a Passweb, e quindi ai 9 siti collegabili ad
ogni singola azienda Mexal, apposite variazioni a blocchi.

In particolare nella funzione di servizio sopra indicata sarà poi
possibile eseguire, normalmente, la selezione sulle anagrafiche articoli
utilizzando i campi della finestra principale.

Inoltre risulterà attivo anche il pulsante **E-Commerce \[F8\]**.

Cliccando su questo pulsante verrà visualizzato l'elenco di tutti i siti
(attivi e non) attualmente configurati sull'azienda in esame.

![\\\\doctohelp\\D\\ManPassweb_Ecommerce\\Videate\\multi_sito_ec9.bmp](./assets/media/image66.png)

Selezionando quindi lo specifico sito su cui si intende operare e
cliccando sul pulsante **OK (Invio)** verrà visualizzata la solita
maschera mediante la quale poter decidere se filtrare gli articoli in
Ricerca, oppure in Modifica

![\\\\doctohelp\\D\\ManPassweb_Ecommerce\\Videate\\multi_sito_ec10.bmp](./assets/media/image67.png)

Scegliendo la voce **Ricerca** sarà poi possibile selezionare gli
articoli da variare in base ai campi presenti nella videata aggiuntiva
articoli appositamente riservata per il sito precedentemente
selezionato.

Allo stesso modo la voce **Modifica** consentirà di impostare, in
blocco, per tutti gli articoli precedentemente filtrati, i campi della
videata aggiuntiva articoli appositamente riservata per il sito
precedentemente selezionato

**RICERCA**

Questa funzione permette di selezionare gli articoli da variare in base
ai campi presenti nella videata aggiuntiva articoli appositamente
riservata per il sito precedentemente selezionato

I dati possono essere visualizzati in due pagine e per utilizzare i
campi nella pagina successiva si deve scorrere con i tasti di
navigazione Freccia Su e Freccia giù o con il pulsante Invio.

![\\\\doctohelp\\D\\ManPassweb_Ecommerce\\Videate\\zvma_pw_002.bmp](./assets/media/image68.png)

Inserendo un valore in un campo di ricerca verranno elaborati solo gli
articoli che contengono quel valore in quel campo. Per selezionare gli
articoli che hanno il campo vuoto, è attivo il pulsante \[F5\].

Dopo aver immesso delle selezioni, premendo nuovamente il pulsante
\[F8\], viene segnalata la presenza di campi impostati con la dicitura
"(impostata)":

![\\\\doctohelp\\D\\ManPassweb_Ecommerce\\Videate\\zvma_pw_004.bmp](./assets/media/image69.png)

**MODIFICA**

Questa funzione permette di impostare il valore delle voci da
modificare.

I dati possono essere visualizzati in due pagine e per utilizzare i
campi nella pagina successiva si deve scorrere con i tasti di
navigazione Freccia Su e Freccia giù o con il pulsante Invio.

![\\\\doctohelp\\D\\ManPassweb_Ecommerce\\Videate\\zvma_pw_005.bmp](./assets/media/image70.png)

Impostando un valore in un campo questo verrà inserito negli articoli
che rispettano i parametri di selezione. Per azzerare un campo è attivo
il pulsante \[F5\] Azzera.

Dopo aver immesso dei valori nei campi, premendo nuovamente il pulsante
\[F8\] E-Commerce, viene segnalata la presenza di campi impostati con la
dicitura "(impostata)":

Definite le impostazioni di selezione sui dati anagrafici, di selezione
e variazione sui dati Passweb, confermando con \[F10\] la finestra
principale ha inizio l'elaborazione.

**ESEMPIO PRATICO**

Si desidera impostare la quantità massima di vendita a 3 per tutti gli
articoli con il campo anagrafico "Categoria statistica" uguale a "A01" e
con il campo "Gestione articolo in offerta" della videata aggiuntiva
Passweb impostato a "S".

Per ottenere questo si devono innanzitutto impostare nella colonna
RICERCA della finestra principale i campi:

Cat. stat. Alfa: = A

Cat. stat. Num.: = 01

Poi si preme \[F8\] E-Commerce e si seleziona la voce Ricerca; si
imposta a "S" la voce "Gestione articolo in offerta" e si conferma con
\[F10\].

Si preme nuovamente \[F8\] E-Commerce e questa volta si seleziona la
voce Modifica; si imposta "3" sul campo "Quantità max vendita" e si
conferma con \[F10\].

A questo punto il programma è posizionato sulla finestra principale e
per eseguire l'elaborazione occorre confermare nuovamente con \[F10\].

