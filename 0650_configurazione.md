# CONFIGURAZIONE



La voce di Menu Principale "**Configurazione**" consente di impostare i
principali parametri di configurazione del proprio sito web, da quelli
necessari per realizzare l'integrazione con i prodotti Passepartout
(Mexal, Passcom, Retail, Beauty, Welcome, Menu,) a quelli relativi alle
impostazioni di lingua e valuta o ancora a quelli relativi alla gestione
della cache.

Nello specifico la sezione:

- **Contratto:** consente di visualizzare i dati relativi al proprio
  contratto (numero di sincronizzazioni / articoli gestiti) e ai moduli
  addizionali attivi

- **Configurazione Gestionale:** consente di gestire i parametri di
  connessione con i gestionali Passepartout, siano essi installati
  presso la Web Farm di Passepartout oppure in locale presso il cliente

- **Paese, Lingua e Valuta:** consente di gestire tutto ciò che riguarda
  la visualizzazione ed il corretto funzionamento del proprio sito
  e-commerce in paesi diversi dall'Italia

- **Sincronizzazione:** consente di gestire tutto ciò che riguarda la
  sincronizzazione tra il proprio sito Ecommerce ed il gestionale
  Passepartout ad esso collegato

- **Sprix (solo Ecommerce Mexal):** consente di definire una serie di
  eseguibili Sprix che potranno poi essere lanciati direttamente
  dall'Area Riservata del sito web

- **MyDB (solo Ecommerce Mexal):** consente di mappare i campi delle
  tabelle MyDB che potranno poi essere utilizzati all'interno del sito
  per estendere le anagrafiche articoli e clienti

