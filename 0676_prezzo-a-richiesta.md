# PREZZO A RICHIESTA



La funzionalità "**Prezzo a Richiesta**" consente di attivare una
particolare modalità di gestione a seguito della quale sarà possibile
non visualizzare, all\'interno del sito web, il prezzo di determinati
articoli. Tali articoli quindi, pur essendo visibili all\'interno del
negozio, non potranno essere inseriti in ordine ed il loro prezzo dovrà
essere richiesto dal cliente contattando direttamente l\'azienda.

**ATTENZIONE!** Gli articoli gestiti con prezzo a richiesta non verranno
considerati nelle ricerche articolo per prezzo. Nel caso invece di
ordinamento articoli per prezzo, gli articoli gestiti con questo tipo di
funzionalità verranno posizionati sulla base del loro prezzo di listino
(prezzo questo che non verrà comunque pubblicato all'interno del sito)

Per poter attivare questa particolare modalità di gestione è sufficiente
individuare gli articoli per i quali la si vuole effettivamente
abilitare e, successivamente, flaggare nella loro anagrafica Passweb il
parametro "**Prezzo a Richiesta**"

![](./assets/media/image129.png)

In queste condizioni dunque per tutti gli articoli per i quali è stato
selezionato il parametro evidenziato in figura, sul sito, al posto del
prezzo verrà visualizzata la dicitura **"Prezzo a Richiesta"**
modificabile alla pagina \"Gestione Testi/Messaggi del Sito\" del
Wizard, in corrispondenza del componente \"Prezzo\".

Tali articoli inoltre non potranno essere acquistati e per essi non
verrà dunque visualizzato ne il campo di input per l\'inserimento delle
quantità ne tanto meno il pulsante per aggiungere l\'articolo in
carrello.

