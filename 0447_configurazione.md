# CONFIGURAZIONE



Una volta inserito il Componente all'interno della pagina web, verrà
aperta in automatico **la sua maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\prenotazione_risorse_custom_configurazione.bmp](./assets/media/image370.png){width="5.097916666666666in"
height="2.5708333333333333in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di definire un nome per il Componente che si sta
editando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**Numero Massimo Risorse Prenotabili:** consente di impostare il numero
massimo di risorse (es. ombrelloni) che potranno essere prenotati
contemporaneamente in una stessa sessione e che potranno quindi essere
inserite, lato gestionale, in una stessa prenotazione.

Nel momento in cui tale parametro dovesse essere impostato sul valore 1,
per prenotare due risorse (es. due ombrelloni) distinti l'utente dovrà
creare due prenotazioni differenti.

**Altezza/Larghezza Piantina:** consentono di fissare delle dimensioni
ben precise per la visualizzazione della piantina associata (sul
gestionale) allo specifico Centro di produzione.

Nel caso in cui Larghezza e Altezza non vengano valorizzati, l'immagine
utilizzata all'interno del gestionale per definire la piantina della
sala verrà visualizzata nelle sue dimensioni originali. Nel momento in
cui invece uno di questi due parametri dovesse essere valorizzato, anche
il secondo diventerebbe obbligatorio, e, una volta impostate delle
dimensioni ben precise l'immagine utilizzata per definire la piantina
della sala verrà automaticamente adattata, in scala, alle dimensioni
impostate.

Una volta settati i parametri di configurazione del Componente sarà poi
necessario definirne i contenuti stabilendo innanzitutto il numero di
colonne in cui dovrà essere suddivisa la riga della prenotazione e,
successivamente, andando ad inserire in queste stesse colonne i
componenti desiderati (Titolo, Prezzo ecc...).

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

