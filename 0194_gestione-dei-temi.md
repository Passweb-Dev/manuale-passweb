# GESTIONE DEI TEMI



Considerando che alcuni dei Template Passweb selezionabili dalla sezione
"Gestione Modelli/Temi" del Wizard hanno già dei Temi predefiniti,
l'esigenza potrebbe essere quella non tanto di crearsi dei Temi da zero,
quanto più esattamente quella di andare a personalizzare tali Temi
estendendo ad esempio l'insieme di attributi presenti nei Temi
predefiniti.

In questo caso il modo di procedere è estremamente semplice ed
ampiamente descritto già nei precedenti capitoli di questo manuale.

Supponendo infatti di voler aggiungere un Attributo ai Temi predefiniti
di un Template, sarà sufficiente:

- creare un nuovo Attributo di Default (che verrà poi inserito
  automaticamente come nuovo Attributo anche per tutti i Temi
  predefiniti già presenti nel Template selezionato)

- utilizzare tale Attributo all'interno del sito, mappandolo con un
  elemento non previsto dal Template di sito Selezionato

- assegnare al nuovo Attributo un valore in ogni singolo Tema
  predefinito

Una volta estesi i Temi predefiniti sarà poi sufficiente selezionare il
Tema desiderato e applicarlo al sito.

In questo senso è possibile agire in due modi diversi:

- selezionando il Tema desiderato all'interno della maschera "**Gestione
  Temi**" (sezione "Temi") e cliccando poi sul pulsante **Applica Tema**
  (![\\\\doctohelp\\D\\ManPassweb_Ecommerce_Sviluppo\\Videate\\pulsante_applica_tema_res.bmp](./assets/media/image346.png) ) presente nella contestuale barra
  degli strumenti

- selezionando semplicemente il Tema desiderato dal menu a tendina
  presente nel piccolo box visualizzato immediatamente a fianco del menu
  di Editing del sito

