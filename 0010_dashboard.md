# DASHBOARD



.

Una volta effettuato l'accesso al Wizard verrà visualizzata una
**Dashboard** contenente alcuni dati relativi all'utilizzo del proprio
sito.

Tali informazioni, accessibili anche cliccando sulla corrispondente voce
del menu principale, possono riguardare:

- Dati in tempo reale (visitatori online, carrelli attivi ...)

- Parametri contrattuali (es. numero di sincronizzazioni, numero di
  articoli ...)

- Visite al sito (visitatori unici, clienti abituali ...)

- Dati Ecommerce (es. ordini ricevuti, carrelli abbandonati ...)

![\\\\doctohelp\\D\\ManPassweb_Ecommerce_Sviluppo\\Videate\\dashboard_1.bmp](./assets/media/image1.png)

**ATTENZIONE!** i dati statistici presenti all'interno di questa sezione
del Wizard possono variare in relazione alle impostazioni settate per il
Ruolo Utente cui appartiene l'utente attualmente connesso

![\\\\doctohelp\\D\\ManPassweb_Ecommerce_Sviluppo\\Videate\\ruolo_utente_impostazioni_dashboard.bmp](./assets/media/image2.png)

Per maggiori informazioni relativamente a come poter abilitare /
disabilitare determinati dati statistici si veda quanto indicato
all'interno del capitolo "*Utenti -- Utenti Passweb -- Utenti*" di
questo manuale

**ATTENZIONE**! per quel che riguarda i dati relativi alle viste
ricevute dal sito occorre sempre tenere **in considerazione che tali
dati possono essere, ovviamente, diversi rispetto a quelli registrati da
un servizio di monitoraggio di terze parti come potrebbe essere, ad
esempio, Google Analytics.**

I motivi di tali differenze possono essere molteplici:

- Possono essere diversi i metodi utilizzati dai due software per il
  conteggio dei visitatori unici

- Possono esserci delle differenze nella modalità di definizione delle
  sessioni.

- Possono essere diversi i meccanismi con cui differenziare le viste
  "umane" rispetto alle visite "automatiche" (ossia visite effettuate da
  bot o tool automatici di qualsiasi altro genere)

- Può essere diverso il metodo utilizzato per conteggiare i visitatori
  (Google ad esempio conteggia solo i visitatori con javascript e cookie
  abilitati e che non hanno in uso estensioni del browser che possano
  impedire il tracciamento)

- ...

In considerazione di ciò per avere un quadro sicuramente più preciso in
relazione alle visite ricevute dal sito, alle campagne marketing, ai
referrer ecc... è sempre consigliabile affiancare alla Dashboard di
Passweb anche uno strumento di tracciamento come Google Analytics,
Matomo ... sviluppato appositamente per questo scopo e in grado quindi
di fornire informazioni sicuramente più dettagliate rispetto a quelle
presenti, in questo senso, nella Dashboard di Passweb

**ATTENZIONE!** Per maggiori informazioni relativamente a come poter
attivare l'integrazione tra il proprio sito Passweb e Google Analytics o
Matomo si rimanda a quanto indicato nei relativi capitoli di questo
manuale

Per quel che riguarda invece i dati Ecommerce, all'interno di Passweb
possono essere presenti anche più informazioni rispetto a quelle
tracciate da uno strumento di terze parti come Google Analytics. Per i
carrelli abbandonati, ad esempio, è possibile visualizzare anche la mail
dell'utente che ha prodotto lo specifico carrello; è possibile
visualizzare un elenco di ordini in cui sono state utilizzate specifiche
promozioni o specifici codici sconto, è possibile distinguere gli ordini
effettuati in base al loro stato ...

**In ogni caso è sempre bene ricordare che questo tipo di informazioni
possono essere determinate non soltanto dalle azioni effettuate dagli
utenti all'interno del sito ma anche da quello che si decide di
importare sul sito stesso in fase di sincronizzazione con il
gestionale.**

Nel momento in cui si dovesse decidere, ad esempio, di importare
all'interno del proprio sito ecommerce anche ordini nati direttamente
sul gestionale, è chiaro poi che il numero di tali documenti così come
il totale delle vendite, il pagamento o il vettore più utilizzato ...
saranno tutte informazioni che potrebbero differire, anche in maniera
sostanziale, rispetto a quanto tracciato in tal senso da uno strumento
di terze parti come Google Analytics che è invece alimentato, di base,
unicamente dalle azioni effettuate dagli utenti sul front end del nostro
sito.

**ATTENZIONE!** I dati visualizzati all'interno della Dashboard possono
variare in relazione alla tipologia di sito considerata (Sito Ecommerce
/ Sito Vetrina / Sito Commercialista)

Nei successivi capitoli di questo manuale andremo ad analizzare in
maniera più dettagliata le informazioni presenti all'interno della
Dashboard di ciascuna tipologia di sito.

