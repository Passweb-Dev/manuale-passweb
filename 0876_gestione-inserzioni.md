# GESTIONE INSERZIONI



La sezione "**Gestione Inserzioni**" consente di definire l' insieme di
regole che dovranno essere utilizzate per pubblicare gli articoli
all'interno della piattaforma integrata con il proprio sito Passweb.

Tali regole possono essere relative a:

- come mappare i campi dell'anagrafica articolo presente sulla
  piattaforma terza con appositi campi gestionali e / o Passweb
  decidendo dunque quali informazioni (Titolo, Categoria Merceologia,
  Immagini, Condizioni, Attributi ...) dovranno essere trasferite

- come dovranno essere gestiti gli articoli pubblicati mediante
  l'Inserzione in esame a livello di prezzo e quantità.

- come gestire eventuali operazioni automatiche di pubblicazione /
  arresto degli articoli gestiti mediante l'inserzione in esame

**ATTENZIONE!** Nella definizione delle regole di gestione di
un'Inserzione alcune delle opzioni disponibili sono definite e legate
alla specifica piattaforma integrata mentre altre possono invece
dipendere dai parametri di configurazione e gestione del proprio sito
Passweb.

Così come per Amazon e eBay , anche in questo caso è possibile salvare
determinate opzioni di configurazione di un' Inserzione all'interno di
appositi template.

Tali template potranno poi essere applicati in fase di creazione di una
nuova inserzione, in maniera tale da compilare automaticamente i
relativi campi.

Nello specifico, agendo sui pulsanti presenti nella parte alta della
pagina "**Lista delle Inserzioni**", è possibile creare template per:

![\\\\doctohelp\\D\\ManPassweb_Ecommerce_Sviluppo\\Videate\\altri_mkt_inserzioni_1.bmp](./assets/media/image357.png)

- Quantità, prezzo e formato degli articoli pubblicati sulla piattaforma
  terza

- Regole di sincronizzazione tra il sito Passweb e la piattaforma terza

- Elementi di descrizione dell'inserzione

