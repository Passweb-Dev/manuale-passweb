# ECOMMERCE MEXAL -- ARTICOLI CON DISTINTA BASE AUTOMATICA (DBA)



In Passweb la gestione degli articoli Mexal con associata una DBA
(Distinta Base Automatica) è, fondamentalmente, analoga alla gestione
degli articoli Campionario.

Nel caso in cui dunque si vogliano visualizzare nella scheda prodotto di
un articolo con DBA i singoli componenti della DBA stessa, sarà
necessario inserire all'interno della scheda prodotto, il componente
"Campionario E-commerce" .

![](./assets/media/image67.png)

> **NOTA BENE:** il componente "Campionario E-commerce" consente di
> gestire anche articoli Mexal di tipo A con Distinta Base Automatica
> (DBA).

Le uniche differenze, lato Passweb, tra articoli di tipo Campionario ed
articoli con Distinta Base Automatica, sono le seguenti:

- Per articoli di tipo **Campionario** in fase di conferma e di
  riepilogo ordine verrà SEMPRE visualizzato l'elenco degli articoli
  componenti il campionario.

> Per articoli con **DBA**, in fase di conferma e/o di riepilogo ordine,
> NON verrà mai visualizzato l'elenco degli articoli componenti la DBA.
>
> **NOTA BENE:** nel caso in cui il componente "Campionario E-Commerce"
> non venga inserito all'interno della scheda prodotto l'utente potrà
> comunque acquistare l'articolo con DBA ma non sarà mai in grado di
> visualizzare gli articoli componenti la DBA stessa.

- Per articoli di tipo **Campionario** nel caso in cui non vengano
  correttamente esportati sul sito alcuni componenti, potrà esserci una
  differenza tra quanto riportato in Mexal e quanto riportato
  all'interno del sito E-commerce, relativamente all'elenco degli
  articoli componenti il campionario e, di conseguenza, anche
  relativamente al prezzo del campionario stesso (per gli articoli
  Campionario infatti il prezzo è determinato come somma dei singoli
  articoli componenti).

> Per articoli con **DBA** nel caso in cui non vengano correttamente
> esportati sul sito alcuni componenti potrà esserci una differenza tra
> quanto riportato in Mexal e quanto riportato all'interno del sito
> E-commerce, relativamente all'elenco degli articoli componenti ma NON
> relativamente al prezzo dell'articolo (per gli articoli con DBA
> infatti il prezzo è legato all'articolo e non ai singoli componenti).

