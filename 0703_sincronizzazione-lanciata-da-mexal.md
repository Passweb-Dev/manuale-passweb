# SINCRONIZZAZIONE LANCIATA DA MEXAL



Operando direttamente all'interno di Mexal è possibile eseguire le
operazioni di **"Sincronizzazione per Variati"** e di
**"Sincronizzazione Totale".**

Per far questo è necessario portarsi innanzi tutto all'interno della
maschera "*Servizi -- Trasferimento Archivi -- Sincronizza Passweb*"
(disponibile solo per versioni maggiori o uguali alla 2014G)

Considerata la possibilità di collegare più siti differenti (**fino ad
un massimo di 9**) alla stessa azienda Mexal, entrando in questa
maschera verrà immediatamente proposto l'elenco di tutti i siti (attivi
e non) attualmente collegati all'azienda sui cui si sta lavorando.

Una volta selezionato, tra quelli presenti in elenco, lo specifico sito
con cui si intende effettuare la sincronizzazione, verrà visualizzato
l'elenco di tutti gli articoli attualmente configurati per essere
esportati e gestiti all'interno di quello stesso sito

![\\\\doctohelp\\D\\ManPassweb_Ecommerce\\Videate\\sincronizzazione_mexal_articoli_gestiti.bmp](./assets/media/image192.png)

I pulsanti presenti nella parte bassa della maschera e/o quelli presenti
nella pulsantiera a lato consentono di effettuare diverse operazioni su
questi articoli prima di avviare effettivamente la Sincronizzazione.

![\\\\doctohelp\\D\\ManPassweb_Ecommerce\\Videate\\sincronizzazione_mexal_articoli_gestiti_2.bmp](./assets/media/image193.png)

In particolare il pulsante:

- **Imposta dati E-Commerce (F5):** consente di accedere, direttamente
  da questa sezione del gestionale e senza dover quindi portarsi
  necessariamente in Anagrafica Articoli, ad alcuni dati della
  "**Videata E-Commerce**".

![\\\\doctohelp\\D\\ManPassweb_Ecommerce\\Videate\\sincronizzazione_mexal_articoli_gestiti_3.bmp](./assets/media/image194.png)

> In particolare, operando a partire da questa maschera, è possibile
> intervenire sui campi **Trasferisci sul sito, Articolo in Offerta,
> Articolo novità** che consentono rispettivamente di impostare
> l'articolo per essere gestito o meno sul sito, di porre gli articoli
> visualizzati in elenco come articoli in offerta o come articoli
> novità.
>
> **ATTENZIONE!** **I valori impostati all'interno di questa maschera
> verranno applicati in blocco a tutti gli articoli attualmente presenti
> in elenco**
>
> L'elenco articoli può essere modificato mediante il pulsante Filtro
> avanzato.
>
> Per maggiori informazioni relativamente alla "Videata E-Commerce" e a
> tutti i campi in essa contenuti, si veda anche la sezione *"Catalogo
> -- Funzionalità Mexal"* di questo manuale

- **Stampa** **(F11)**: consente di effettuare una stampa di tutti gli
  articoli attualmente presenti in elenco. Utile, ad esempio, nel caso
  in cui si debba effettuare una stampa dei soli articoli attualmente
  esportati e gestiti sul sito.

- **Visita il Sito** **(F6)**: consente di accedere al sito E-Commerce
  collegato alla propria Azienda Mexal.

- **Filtro Avanzato (Shift + F5)**: consente di impostare i parametri di
  configurazione del filtro utilizzato per visualizzare gli articoli
  presenti in elenco.

![\\\\doctohelp\\D\\ManPassweb_Ecommerce\\Videate\\sincronizzazione_mexal_articoli_gestiti_4.bmp](./assets/media/image195.png)

> Come precedentemente evidenziato effettuando l'accesso a questa
> sezione del gestionale verranno immediatamente visualizzati tutti gli
> articoli attualmente impostati per essere gestiti all'interno del
> sito. In conseguenza di ciò aprendo la maschera "**Filtro di
> selezione**" il campo "**Trasferisci sul sito**" sarà già impostato
> sul valore S.
>
> E' comunque possibile modificare questo parametro, così come tutti gli
> altri presenti all'interno di questa maschera, per variare il filtro
> di selezione e visualizzare ad esempio tutti gli articoli della
> propria base dati indipendentemente dal fatto che siano gestiti o meno
> sul sito (campo "Trasferisci sul Sito" vuoto) oppure i soli articoli
> gestiti sul sito e considerati come "articoli in offerta" o, ancora, i
> soli articoli variati rispetto all'ultima sincronizzazione (campo
> "**Articoli variati dopo ultima sincronizzazione" impostato a S**) e
> che verrebbero effettivamente inviati al sito nel momento in cui si
> dovesse decidere di effettuare una nuova sincronizzazione.

- **Modifica** **(Invio)**: consente di accedere all'anagrafica
  dell'articolo attualmente selezionato in elenco permettendo quindi di
  visualizzarne e/o modificarne i dati partendo direttamente da questa
  maschera e senza dover passare prima da "Anagrafica Articoli\"

- **Apri Immagine (Shift + F4)**: consente di visualizzare, se presente,
  l'immagine associata all'articolo direttamente all'interno della sua
  Anagrafica **(non quelle gestite in Docuvision)**

- **Sincronizza (F10):** consente di eseguire una sincronizzazione Sito
  --Gestionale.

> **ATTENZIONE!** Come precedentemente evidenziato Mexal da sempre
> priorità alla "Sincronizzazione per Variati". Nel momento in cui
> dovessero dunque risultare Variati, rispetto all'ultima
> sincronizzazione eseguita correttamente, Articoli, Clienti e/o
> Particolarità, cliccando su questo pulsante potrà essere effettuata
> una Sincronizzazione dei soli elementi Variati come evidenziato
> dall'apposito messaggio informativo

![\\\\doctohelp\\D\\ManPassweb_Ecommerce\\Videate\\sincronizzazione_variati_0.bmp](./assets/media/image181.png)

> Nel momento in cui non dovessero esserci elementi variati rispetto
> all'ultima sincronizzazione il pulsante Sincronizza permetterà, se
> necessario, di effettuare una **"Sincronizzazione Totale"**

![\\\\doctohelp\\D\\ManPassweb_Ecommerce\\Videate\\sincronizzazione_totale1.bmp](./assets/media/image180.png)

> Considerai i tempi, potenzialmente lunghi, di questa operazione, è
> sempre consigliabile effettuare una Sincronizzazione Totale solo ed
> esclusivamente nel caso in cui sia necessario riallineare
> completamente la base dati del sito con quella del gestionale.
>
> Inoltre, indipendentemente dal tipo di sincronizzazione che verrà
> eseguita, è anche possibile decidere di inviare o meno al sito,
> durante questa fase, le immagini e le schede tecniche associate agli
> articoli (direttamente dalla loro anagrafica e/o attraverso
> Docuvision).
>
> Confermando infatti la sincronizzazione verrà posta all'utente
> un'ulteriore domanda relativamente, come detto, alla sincronizzazione
> delle immagini.

![\\\\doctohelp\\D\\ManPassweb_Ecommerce_Sviluppo\\Videate\\sincronizzazione_mexal_articoli_gestiti_6.bmp](./assets/media/image196.png)

> Rispondendo **"No"** a questa domanda, verrà avviata la sola
> sincronizzazione dei dati.
>
> Rispondendo **"Si tutte"** oltre alla sincronizzazione dei dati verrà
> avviata anche la procedura di importazione **di tutte le risorse
> (Immagini e schede articolo) associate (tramite la loro anagrafica e/o
> Docuvision) a tutti gli articoli attualmente gestiti sul sito
> (indipendentemente dal fatto che queste siano o meno state variate)**
>
> **ATTENZIONE!** Per ovvie ragioni la reimportazione di tutte le
> risorse di tutti gli articoli gestiti sul sito potrebbe richiedere
> diverso tempo
>
> E' comunque possibile decidere di inviare al sito le sole risorse
> variate a partire da una certa data.
>
> Cliccando infatti sul pulsante "**Si Modificate dalla data (F10)**"
> verrà offerta all'utente la possibilità di indicare una specifica
> data.

![\\\\doctohelp\\D\\ManPassweb_Ecommerce_Sviluppo\\Videate\\sincronizzazione_mexal_articoli_gestiti_7.bmp](./assets/media/image197.png)

> Facendo questo oltre alla sincronizzazione dei dati verrà avviata
> l'importazione delle sole risorse (immagine e/o schede tecniche) che
> risulteranno variate in momenti successivi alla data indicata.

**NOTA BENE**: come precedentemente evidenziato i dati delle tabelle
accessorie vengono aggiornati ad ogni sincronizzazione indipendentemente
dal tipo di sincronizzazione considerata e dal fatto che i relativi dati
siano stati o meno variati rispetto all'ultima sincronizzazione
terminata correttamente .

**NOTA BENE**: ogni sincronizzazione lanciata da Mexal, sia essa una
Sincronizzazione per Variati o una Ricostruzione Totale, e terminata
correttamente, verrà scalata dal monte sincronizzazioni disponibili da
contratto.

