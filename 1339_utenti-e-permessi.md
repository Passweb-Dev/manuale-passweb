# UTENTI E PERMESSI



Google Tag Manager è a tutti gli effetti uno strumento molto utile
soprattutto in quei contesti in cui chi si occupa della gestione dei
Tag, solitamente esperti di marketing, non è la stessa persona che si
occupa anche della gestione tecnica del sito (il webmaster).

Grazie a GTM infatti gli esperti di marketing possono decidere di
abilitare o disabilitare determinati Tag quando lo ritengono necessario
senza dover interpellare il webmaster per chiedergli di intervenire sul
codice sorgente delle pagine.

E' anche vero però che lasciato in mani inesperte, GTM potrebbe causare
diversi problemi al sito oltre a non svolgere correttamente il proprio
lavoro.

Per questa ragione diventa di fondamentale importanza gestire
correttamente i diversi utenti che possono avere accesso allo strumento
e i relativi permessi.

In questo senso, come già evidenziato nei precedenti capitoli di questo
manuale, è bene sottolineare ancora una volta come ogni azienda dovrebbe
disporre di un proprio Account di Google Tag Manager al quale potrà
aggiungere, una volta creato, l'account Google dell'eventuale agenzia
che la segue.

Un'agenzia potrebbe anche creare anche i Contenitori delle aziende che
segue all'interno del proprio account di GTM: questa pratica è forse più
veloce e immediata ma risulta essere meno flessibile della precedente
(soprattutto in caso di sospensione del rapporto lavorativo fra agenzia
e azienda) che, tra l'altro è anche quella espressamente consigliata
anche da Google stesso.

Per poter aggiungere un nuovo utente al proprio Account GTM occorre
agire dalla schermata "**Account**" dell'interfaccia web, cliccare sul
nome dell'account da gestire e scegliere da menu a tendina la voce
"**Gestione** **Utenti**"

![\\\\doctohelp\\D\\ManPassweb_Ecommerce_Sviluppo\\Videate\\gtm_50.bmp](./assets/media/image3.png){width="5.057638888888889in"
height="3.3569444444444443in"}

In questo modo si avrà infatti accesso a quella specifica sezione
dell'interfaccia web di GTM all'interno della quale poter visualizzare,
aggiungere o gestire i diversi utenti.

![\\\\doctohelp\\D\\ManPassweb_Ecommerce_Sviluppo\\Videate\\gtm_51.bmp](./assets/media/image4.png){width="5.057638888888889in"
height="3.3569444444444443in"}

Per aggiungere, ad esempio, un nuovo utente è sufficiente cliccare sul
pulsante raffigurante un piccolo + posto nella barra alta degli
strumenti e selezionare poi dal relativo menu a tendina l'opzione
"**Aggiungi Utenti**"

![\\\\doctohelp\\D\\ManPassweb_Ecommerce_Sviluppo\\Videate\\gtm_51_A.bmp](./assets/media/image5.png){width="5.057638888888889in"
height="3.3569444444444443in"}

Verrà quindi aperta la maschera di creazione del nuovo utente in cui
poter inserire l'indirizzo Mail dell'utente che si vuole invitare ad
accedere al nostro Account di GTM (ad esempio l'indirizzo Google
dell'agenzia cui abbiamo demandato questo tipo di lavoro) e,
soprattutto, definire le autorizzazioni che il Nuovo Utente dovrà avere
all'interno del nostro Account.

![\\\\doctohelp\\D\\ManPassweb_Ecommerce_Sviluppo\\Videate\\gtm_52.bmp](./assets/media/image6.png){width="5.057638888888889in"
height="3.3569444444444443in"}

Per maggiori informazioni relativamente alle procedure amministrative di
GTM si consiglia di fare riferimento alla specifica documentazione di
GTM (disponibile in rete all'indirizzo
<https://support.google.com/tagmanager#topic=3441530> ).

