# STYLE EDITOR (EDITING GRAFICO)



**Lo Style Editor (Editing Grafico) è lo strumento attraverso cui poter
intervenire in maniera semplice ed immediata sulle proprietà CSS dei
vari elementi presenti all'interno delle proprie pagine web, siano essi
Contenitori, Componenti o Contenuti, in modo tale da poterli stilizzare
e personalizzare graficamente secondo le proprie specifiche esigenze.**

Come detto nei capitoli iniziali di questo manuale per poter accedere
alle proprietà grafiche di un Contenitore o di un Componente della
pagina, sarà necessario per prima cosa, attivare la modalità di gestione
di quello specifico elemento, selezionare quindi l'elemento desiderato
(direttamente all'interno della pagina oppure dall'albero dei
componenti) e cliccare, infine, sull'icona raffigurante un piccolo
pennello presente nel R.O.C. di quello stesso elemento

![](./assets/media/image303.png)

Operando in questo modo verrà così attivato, all'interno della pagina,
lo **Style Editor** del Contenitore / Componente selezionato, strumento
questo mediante il quale l'utente avrà poi la possibilità di intervenire
sulle sue caratteristiche grafiche.

![](./assets/media/image304.png)

Ogni Componente / Contenitore è composto a sua volta da N elementi
distinti selezionabili mediante il menu a tendina posto nella parte alta
dello Style Editor.

![](./assets/media/image305.png)

Una volta selezionato l'elemento desiderato, il form sottostante
consentirà di gestire tutte le caratteristiche grafiche di quello
specifico elemento

Tali caratteristiche sono raggruppate in diverse categorie logiche
attivabili cliccando sulla corrispondente etichetta presente sulla
sinistra della maschera.

- **Font e Stile del Testo (**
  ![](./assets/media/image306.png) )

- **Dimensioni e Posizionamento (**
  ![](./assets/media/image307.png) )

- **Allineamento e Visibilità (**
  ![](./assets/media/image308.png) )

- **Margini e Padding (**
  ![](./assets/media/image309.png) )

- **Bordi (**
  ![](./assets/media/image310.png) )

- **Sfondi (**
  ![](./assets/media/image311.png) )

- **Ombra Testo (**
  ![](./assets/media/image312.png) )

- **Ombra Oggetto (**
  ![](./assets/media/image313.png) )

- **Transizioni (**
  ![](./assets/media/image314.png) )

![](./assets/media/image315.png)

I pulsanti presenti nella barra degli strumenti dello Style Editor
consentono rispettivamente di:

- **Minimizza (**
  ![Videate\\pulsante_minimizza.bmp](./assets/media/image316.png) **):** consente di minimizzare lo
  Style Editor in maniera tale da aumentare lo spazio di lavoro senza
  comunque dover uscire completamente dalla modalità di "**Editing
  Grafico**".

- **Opacità (**
  ![Videate\\opacita_me.bmp](./assets/media/image317.png) **):** consente di abbassare l'opacità
  dello Style Editor lasciando quindi intravedere gli elementi della
  pagina web posti al di sotto di essa.

> Cliccando nuovamente su questo pulsante sarà poi possibile riportare
> lo Style Editor alla sua opacità originale.

- **Sposta (**
  ![Videate\\pulsante_sposta_res.bmp](./assets/media/image318.png) **):** consente di spostare lo Style
  Editor e di posizionarlo in una qualsiasi altra posizione della pagina
  con una semplice operazione di Drag and Drop in maniera tale da non
  interferire con i contenuti che si stanno editando.

> Per effettuare lo spostamento è sufficiente posizionarsi con il mouse
> sul pulsante in esame, tenere premuto il tasto sinistro e trascinare
> l'icona stessa nella posizione desiderata. Rilasciando il pulsante lo
> Style Editor verrà collocato nella nuova posizione.
>
> **ATTENZIONE!** Passweb memorizza l'ultima posizione utile in cui è
> stato spostata lo Style Editor e la utilizza come posizione di
> visualizzazione iniziale per le successive attivazioni.

- **Allineamento Componenti Interni** (
  ![Videate\\icona_allineamento_componenti_interni.bmp](./assets/media/image232.png) ): presente solo nel caso in cui si
  stia editando un componente Contenitore, una Griglia o una Colonna con
  all'interno altri Componenti Passweb.

> Consente di gestire le impostazioni di allineamento automatico
> (verticale e/o orizzontale) **per gli elementi di primo livello**
> interni al componente in esame.

- **Allineamento Componente** (
  ![Videate\\icona_allineamento_componenti_interni.bmp](./assets/media/image232.png) ): presente solo nel caso in cui si
  stia editando la Colonna di una Griglia, i Componenti Comuni interni
  ad una Colonna o ad un Contenitore o, ancora, alcuni (**ma non
  tutti**) Componenti Ecommerce inseriti anch'essi all'interno di un
  Componente Contenitore piuttosto che di una colonna.

> Consente di gestire le opzioni di allineamento automatico del
> componente rispetto al suo elemento padre.
>
> ATTENZIONE! Per maggiori informazioni relativamente alle opzioni di
> allineamento automatico dei componenti si veda anche la relativa
> sezione di questo manuale ("*Live Editing per varianti responsive --
> Componenti -- Azioni Componente -- Allineamento Componenti Interni /
> Allineamento Componente*")

- **Chiudi (**
  ![Videate\\pulsante_chiudi.bmp](./assets/media/image319.png) **):** consente di chiudere lo style
  editor e, conseguentemente, di uscire dalla modalità di "Editing
  Grafico" dello specifico componente

Una volta impostati i valori desiderati per una o più proprietà CSS
presenti all'interno dello Style Editor, sarà necessario per prima cosa
confermarli cliccando per questo sul corrispondente check posto
immediatamente a fianco di queste stesse proprietà e, successivamente,
salvarli in maniera definitiva cliccando sull'icona raffigurante un
piccolo dischetto posta nella parte alta dello Style Editor.

![](./assets/media/image320.png)

Prima di salvare in maniera definitiva le modifiche apportate ad un
certo elemento, Passweb chiederà all'utente un'ulteriore conferma
relativamente al fatto di dover salvare tutte queste modifiche oppure
solo ed esclusivamente quelle appositamente confermate:

![](./assets/media/image321.png)

- **Salva solo le modifiche confermate:** consente di salvare solo ed
  esclusivamente le variazioni appositamente confermate attraverso
  l'apposita spunta.

- **Salva e conferma tutte le modifiche:** consente di salvare tutte le
  modifiche apportate durante l'attuale sessione di lavoro,
  indipendentemente dal fatto che queste siano state confermate o meno
  attraverso l'apposita spunta.

**NOTA BENE:** è comunque possibile annullare in un qualsiasi momento
(prima ovviamente della conferma definitiva) le modifiche apportate,
utilizzando anche il tasto ESC

![](./assets/media/image322.png)

Una volta modificata una qualsiasi proprietà grafica per l'elemento
selezionato, la corrispondente riga all'interno dello Style Editor verrà
visualizzata con uno sfondo azzurrino in maniera tale da evidenziare che
per quella specifica proprietà sono stati modificati i valori di
default.

A fianco delle proprietà modificate rispetto al valore di default
comparirà, inoltre, anche un'icona raffigurante una piccola X attraverso
cui poter resettare le impostazioni della corrispondente proprietà CSS
tornando così al suo valore di default.

In particolare **resettando le impostazioni grafiche di una proprietà
CSS per un contenitore strutturale**, potrà comparire, nella parte alta
dello Style Editor, un'ulteriore finestrella all'interno della quale
verranno visualizzati, nei tre diversi livelli di profondità gestibili
su di una singola pagina, i valori che assume attualmente la specifica
proprietà CSS

![](./assets/media/image323.png)

**NOTA BENE**: secondo la logica propria dei fogli di stile la priorità
più alta viene assegnata all'elemento più interno della struttura. In
questo senso occorre quindi considerare che l'elemento "Pagina Corrente"
ha una priorità più elevata rispetto all'elemento "Layout Corrente" che
a sua volta ha una priorità più elevata dell'elemento "Tutte le pagine".

**Il valore correntemente applicato per la specifica proprietà CSS sarà
quello non barrato (sempre l'ultimo dell'elenco).**

Cliccando sulla piccola X a fianco dei tre diversi livelli verrà quindi
eliminato il relativo valore e contemporaneamente verrà applicato quello
immediatamente precedente fino ad arrivare all'eliminazione dei valori
impostati su tutti e tre i livelli gestibili e al ripristino, per la
proprietà CSS, del valore di default.

Il pulsante **Reset Modifiche** **(**
![](./assets/media/image324.png) **)** presente nella parte alta dello
style editor consente, infine, di eliminare in blocco tutte le modifiche
eventualmente apportate **all'elemento del Contenitore / Componente su
cui si sta lavorando**

**ATTENZIONE!** il pulsante Reset Modifiche consente di eliminare
unicamente le modifiche grafiche dell'elemento selezionato mediante il
relativo menu a tendina

Nel momento in cui l'esigenza dovesse essere dunque quella di resettare
interamente tutto il Componente / Contenitore, cancellando di fatto le
modifiche grafiche apportate ad ogni suo elemento sarà necessario
utilizzare il pulsante "Reset Modifiche" per ciascuno di essi.

**ATTENZIONE!** Nel caso in cui la proprietà CSS su cui si desidera
intervenire non dovesse essere presente all'interno dello Style Editor è
comunque possibile applicarla allo specifico elemento agendo
direttamente a livello di codice e utilizzando per questo la sezione CSS
del Layout associato alla pagina.

