# SEO -- SITEMAP PAGINE



Le sezioni "**SiteMap Pagine**", "**SiteMap Pagine di Categoria",**
"**SiteMap Articoli**" e "**SiteMap CMS**" ", presenti all'interno del
menu **"Preferenze --SEO",** consentono di impostare un valore di
default per i parametri di generazione della SiteMap relativamente alle
diverse tipologie di pagina (rispettivamente **Pagine Generiche**,
**Pagine Catalogo**, **Pagine Prodotto** e **Pagine contenti un
componente "Dettaglio Articolo"**) utilizzate all'interno del sito

![](./assets/media/image60.png)

In particolare il campo:

- **SiteMap:** consente di decidere se la particolare tipologia di
  pagina dovrà o meno essere inclusa nella SiteMap del sito, generata
  dinamicamente dall'applicazione.

- **ChangeFrequency:** consente di impostare, per la particolare
  tipologia di pagina, il valore del campo della SiteMap utilizzato per
  informare il motore di ricerca relativamente alla frequenza di
  aggiornamento dei contenuti della pagina stessa.

- **Priority:** consente di impostare, per la particolare tipologia di
  pagina, il valore del campo della SiteMap utilizzato per informare il
  motore di ricerca relativamente alla priorità assegnata ai contenuti
  della pagina stessa.

- **Filtro Articoli -- disponibile solo per la SiteMap Articoli:**
  consente di impostare un filtro articoli utile per determinare
  esattamente quali prodotti, tra quelli gestiti all'interno del sito,
  dovranno effettivamente finire nella sitemap. Per maggiori
  informazioni relativamente a come poter definire un filtro articoli si
  veda anche quanto indicato all'interno del capitolo "*Utenti -- Siti
  Ecommerce -- Gruppi Utenti Sito -- Filtri Utente e Filtri Articolo --
  Filtri Articolo*" di questo manuale

> **ATTENZIONE!** il campo in esame sarà impostato automaticamente con
> il filtro "**Visualizza in negozio = Vero**".
>
> **In conseguenza di ciò, a default, nella sitemap del sito verranno
> inseriti solo ed esclusivamente gli articoli effettivamente visibili
> in catalogo**
>
> Nel momento in cui le esigenze dovessero essere diverse, sarà quindi
> necessario intervenire sul filtro in questione.

**ATTENZIONE!!** I valori indicati all'interno di questi campi verranno
assunti come valori di default per i corrispondenti parametri della
singola Pagina Generica, della singola Pagina Catalogo, del singolo
Prodotto e/o del singolo Articolo CMS

Nelle maschere di configurazione delle Pagine del sito, degli Articoli e
dei Contenuti CMS è poi possibile modificare questi valori di default
decidendo, quindi, se il singolo elemento dovrà o meno essere inserito
nella SiteMap ed eventualmente con che priorità e con che frequenza di
aggiornamento.

In questo senso è bene sottolineare anche che nel momento in cui, a
seguito del filtro definito all'interno della sezione "SiteMap
Articoli", un determinato prodotto dovesse essere inserito nella
SiteMap, agendo poi dalla sua Anagrafica Passweb (mediante i campi
presenti nella sezione SEO) sarà comunque possibile decidere di non
inserirlo.

**Non vale invece il discorso inverso,** per cui se un determinato
prodotto non dovesse soddisfare il filtro impostato nella sezione
"SiteMap Articoli" allora non verrà mai inserito nella sitemap del sito
indipendentemente dalle impostazioni settate per esso nella sua
Anagrafica Passweb.

**Nel caso in cui per i parametri sopra indicati non venga specificato
alcun valore, ne all'interno della sezione "Preferenze" ne tanto meno
nella configurazione del singolo elemento, le relative pagine verranno
sempre inserite nella SiteMap (SiteMap = SI) con una stessa frequenza di
aggiornamento ("Settimanale") ed una priorità pari a "0,8"**

**ATTENZIONE!!!** Impostare correttamente per ogni singola pagina,
articolo o contenuto CMS, i valori dei tre parametri sopra indicati,
**creando quindi una SiteMap il più realistico** **possibile,** è uno
dei fattori determinanti per una corretta indicizzazione dei contenuti
del proprio sito.

