# PARAMETRI CONFIGURAZIONE WEB BOOKING



La pagina "**Parametri Configurazione Web Booking**" accessibile dalla
voce di menu principale "**Configurazione**" e utile per i siti di
tipologia Passweb (Vetrina) integrati con un installazione Welcome,
consente di gestire i parametri necessari per configurare l'integrazione
tra il proprio sito hotel ed il relativo gestionale Passepartout.

Grazie a questo tipo di integrazione sarà possibile:

- pubblicare all'interno del proprio sito offerte e/o pacchetti creati
  gestiti direttamente all'interno di Welcome

- impostare form di richiesta informazioni in grado di cerare apposite
  richieste direttamente in Welcome

Effettuando l'accesso a questa sezione del Wizard verrà visualizzata la
maschera **Parametri Configurazione WebBooking** all'interno della quale
poter indicare un valore per i seguenti campi:

**Identificativo Albergo:** consente di indicare il codice
identificativo della propria installazione gestionale

**Horeca Api Key**: consente di impostare la chiave necessaria per
realizzare l'integrazione tra Passweb ed il gestionale Welcome.

Per ottenere questa chiave è possibile agire direttamente all'interno
della propria installazione gestionale.

Nello specifico, una volta effettuato l'accesso al back end di
configurazione e gestione della propria installazione Welcome sarà
necessario:

- Portarsi all'interno della sezione "**Configurazione -- Api Key**" e
  creare una nuova Api Key cliccando sul relativo pulsante di aggiunta

![](./assets/media/image151.png)

- Completare la creazione della nuova chiave associandogli un'apposita
  descrizione e, soprattutto, impostando il parametro "**Tipo**"
  sull'opzione "**Api Generiche**"

![](./assets/media/image152.png)

- Attivare la chiave (parametro **Attiva**) e, successivamente, cliccare
  sul pulsante **Salva** per completare la creazione della nuova Api Key

- Prelevare quindi la chiave appena creata ed inserirla all'interno del
  campo "**Horeca API Key**" presente nella maschera "Parametri di
  configurazione WebBooking" del proprio sito Passweb

Una volta completate queste semplici operazioni di configurazione sarà
poi possibile utilizzare il componente "Web Booking" e inserire in una
qualsiasi pagina del sito informazioni e dati prelevati direttamente
dalla propria installazione gestionale.

Per maggior informazioni in merito si veda anche quanto indicato
all'interno della sezione "*Varianti Sito Responsive -- Lista componente
Hotel -- Componente Web Booking*" di questo manuale

- **Utente e Password:** occorre indicare le credenziali fornite al
  momento dell'attivazione del modulo Web Booking (inizialmente tali
  credenziali coincidono con il codice della propria chiavetta hardware)

