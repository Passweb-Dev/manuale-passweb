# ARTICOLI A TAGLIE/COLORI



Tramite Passweb è possibile pubblicare all'interno dei Marketplace
Amazon anche articoli gestiti:

- **a Taglie o a Colori**

- **a Taglie e a Colori**

Nel primo caso (articoli a taglie o a colori)l'unico elemento di
variazione degli articoli (sia esso la taglia oppure il colore) potrà
esser gestito, **per i siti Ecommerce collegati a Mexal**, mediante la
relativa Tabella Taglie del gestionale.

Nel secondo caso gli elementi di variazione possono essere due e dovrà
quindi essere utilizzata lato Mexal un' apposita struttura.

In queste condizioni uno dei due elementi di variazione (es. colore)
potrà essere gestito ancora una volta mediante la Tabella Taglie di
Mexal mentre l'altro potrà essere gestito mediante l'ultimo livello
della struttura utilizzata.

Per quel che riguarda invece **i siti Ecommerce collegati ad uno dei
gestionali Ho.Re.Ca**., non essendo presente all'interno del gestionale
una Tabella Taglie, dovrà essere utilizzata, in ogni caso una apposita
struttura articoli e gli elementi di variazione potranno essere gestiti
con gli ultimi due livelli di questa stessa struttura (per maggiori
informazioni relativamente alla gestione degli articoli strutturati si
vedano le corrispondenti sezioni di questo manuale).

**ATTENZIONE!** Per poter pubblicare sulla piattaforma terza articoli
con elementi varianti sarà necessario gestire apposite inserzioni e
conseguentemente anche apposite liste di vendita.

Nei successivi capitoli di questo manuale vedremo quindi come creare e
gestire inserzioni e liste di vendita relative a questa particolare
tipologia di articoli.

