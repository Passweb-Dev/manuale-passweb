# INDIVIDUARE I CONTENUTI DA MOSTRARE



Uno degli errori più frequenti che porta a scarsi risultati è quello di
voler mantenere intatto l'intero contenuto sui vari display: nulla di
più sbagliato! Elementi come slider, immagini di background, banner,
footer complessi, sidebar, widgets, menù secondari di navigazione ecc...
su uno smartphone, oltre a non avere molta utilità, potrebbero anche
essere deleteri e peggiorare la user experience.

Se la superficie del display si riduce, inevitabilmente deve ridursi
anche la mole di oggetti nella pagina!

E' un po' come fare la valigia e trasferire degli oggetti dall'armadio
ad un contenitore molto più piccolo. Possiamo comprimere quanto vogliamo
ma bisogna comunque mettersi l'anima in pace, qualcosa deve restare
fuori, **ed è bene che sia ciò che è superfluo garantendo uno spazio
adeguato all'essenziale**.

