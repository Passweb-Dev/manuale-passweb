# DASHBOARD



La Dashboard è la prima sezione visualizzata in Matomo una volta
effettuato l'accesso all'applicativo.

![](./assets/media/image34.png)

E' una sezione completamente personalizzabile sulla base delle
specifiche esigenze di ogni singolo utente. Ogni riquadro presente
all'interno di questa sezione rappresenta infatti un widget che può
essere aggiunto, eliminato o spostato a seconda dei casi.

Ciascun widget utilizzando tabelle, grafici a barre, diagrammi a torta e
tag cloud può mostrare diverse informazioni che possono andare dalle
visite in tempo reale al sito, ad un riepilogo delle visite per canale,
a dati ecommerce relativi alle transazioni concluse all'interno del
sito, a quelli che sono gli obiettivi impostati per il sito ...

![](./assets/media/image35.png)

I dati presenti all'interno di ciascun Widget possono essere filtrati
sulla base di un determinato periodo temporale e/o sulla base di
determinati segmenti cliccando per questo sui relativi pulsanti presenti
nella parte alta della pagina

![](./assets/media/image36.png)

Il pulsante "**Dashboard**", presente anch'esso nella parte alta della
pagina, consente invece da una parte di selezionare (visualizzando anche
una loro anteprima) da un apposito elenco eventuali nuovi Widget da
aggiungere alla Dashboard corrente, e dall'altra parte di creare, se
necessario, anche nuove Dashboard (pulsante "**Crea una nuova
dashboard**")

![](./assets/media/image37.png)

Per maggiori informazioni relativamente alla gestione delle Dashboard in
Matomo si consiglia di fare riferimento alla documentazione ufficiale
disponibile a partire dal seguente link
<https://matomo.org/guide/reports/dashboard/>

