# PASSWEB E TELEGRAM



**ATTENZIONE! Per usufruire dell'integrazione tra Passweb e Telegram è
necessario attivare per prima cosa il relativo modulo su Passstore**

Telegram è un app di messaggistica istantanea basata su cloud, simile a
WhatsApp, che permette di inviare messaggi, file, foto, video e,
ovviamente, anche di effettuare chiamate sia vocali che video.

È disponibile per dispositivi Android, iOS, Windows, macOS e Linux, ha
una versione web e offre anche funzionalità aggiuntive legate ai bot,
che possono essere utilizzati per effettuare operazioni automatizzate.

L'integrazione tra le due piattaforme sfrutta proprio uno di questi Bot
per consentire a Passweb di inviare automaticamente messaggi Telegram ai
singoli clienti al verificarsi di determinati eventi che, nello
specifico, saranno:

- **Notifica Stato Ordine**: messaggio inviato, all'intestatario del
  documento nel momento in cui l'ordine dovesse entrate in uno degli
  stati gestiti.

- **Notifica carrello abbandonato**: messaggio inviato a seguito della
  creazione di un carrello abbandonato all'utente cui risulta associato
  il carrello

- **Notifica invio messaggio**: notifica dell'inserimento di un nuovo
  messaggio in Area Riservata inviata al destinatario del messaggio
  stesso

- **Notifica lettura messaggio**: notifica di lettura di un messaggio
  inserito in Area Riservata inviata al mittente del messaggio

- **Notifica cambio stato attività**: notifica del cambio di stato di
  un'attività inserita in Area Riservata (sezione Agenda) inviata al
  creatore dell'attività stessa

- **Notifica presa visione attività**: la notifica di presa visione, da
  parte del relativo destinatario, di un'attività ad esso assegnata
  (sezione Agenda). Il destinatario della notifica sarà ovviamente il
  creatore dell'attività stessa

- **Promemoria attività**: notifica della scadenza di un attività
  assegnata ad un determinato utente in Area Riservata (sezione Agenda)

- **Notifica Upload File**: notifica di upload di un file nella sezione
  "Documenti" di Area Riservata inviata all'amministratore associato
  alla cartella in cui viene caricato il file

- **Notifica Download File / Presa visione File**: notifica di download
  (pulsante "Scarica") / presa visione (pulsante "Anteprima) di un nuovo
  file precedentemente caricato nella sezione Documenti dell'Area
  Riservata. Anche in questo caso il destinatario della notifica sarà
  l'amministratore associato alla cartella in cui si trova il file

Trattandosi, in questo caso di integrazione diretta tra Passweb e l'app
di messaggistica non esiste una piattaforma terza (come poteva essere ad
esempio nel caso di WA Smart Business) con un back-end all'interno del
quale poter utilizzare anche servizi e funzionalità aggiuntive come la
creazione e/o la schedulazione di campagne marketing.

Passweb potrà quindi generare direttamente l'invio automatico di
messaggi Telegram al verificarsi di determinati eventi.

**Qualsiasi altro tipo di comunicazione e/o di messaggio da inviare ai
clienti dovrà essere gestito direttamente dall'account Telegram
dell'esercente**

**ATTENZIONE!** Non è possibile utilizzare Passweb per inviare agli
utenti messaggi Telegram a "testo libero"

Anche in questo caso infatti il testo dei messaggi che verranno inviati
al verificarsi di determinati eventi dovrà essere definito
preventivamente mediante la creazione di appositi Template, Template che
in questo caso però non dovranno essere soggetti ad alcun tipo di
approvazione (come avviene invece nel caso dei messaggi Whatsapp) e
potranno essere definiti direttamente all'interno del Wizard di Passweb.

Inoltre il vantaggio rispetto ad integrazioni con piattaforme terze che
consentono di gestire la messaggistica Whatsapp è che, in questo caso,
non ci sono costi aggiuntivi da sostenere né per l'utilizzo di eventuali
piattaforme terze né tanto meno per l'invio dei messaggi generati da
Passweb.

Dal punto di vista del GDPR Telegram non è una vera e propria
piattaforma di Marketing quindi i messaggi gestiti in automatico da
Passweb al verificarsi degli eventi sopra indicati potranno essere
inviati senza dover raccogliere nessun tipo di consenso preventivo.

In ogni caso, per poter utilizzare l'integrazione tra le due piattaforme
dovranno comunque essere soddisfatte determinate specifiche sia lato
esercente, che dovrà avere un suo account Telegram e creare un apposito
bot, sia lato cliente il quale, ovviamente, dovrà avere l'app Telegram
installata sui propri dispositivi e dovrà anche autorizzare in maniera
esplicita la ricezione di messaggi da parte dell'esercente.

Oltre a questo sarà anche possibile gestire un'opzione di Opt Out
(esattamente come avviene per le integrazioni con piattaforme per la
gestione della messaggistica Whatsapp) che, se esercitata, metterà
l'utente nelle condizioni di non ricevere più nessun tipo di messaggio
automatico da parte del sito Ecommerce (per maggiori informazioni
relativamente alla gestione dell'opzione di Opt Out si veda anche quanto
indicato nel relativo capitolo "*Passweb e Telegram -- Privacy*" di
questo manuale.

Nei successivi capitoli vedremo più nel dettaglio come poter attivare e
configurare l'integrazione tra le due piattaforme e come poter abilitare
anche l'invio automatico di determinati messaggi.

