# ASSOCIAZIONE DI IMMAGINI E SCHEDE TECNICHE ALLO SPECIFICO ARTICOLO DAL GESTIONALE HO.RE.CA.



Operando direttamente all'interno del gestionale Ho.Re.Ca, sarà
possibile associare ad ogni singolo articolo/servizio, presente nella
propria base dati:

- l' "**Immagine Catalogo**" che verrà poi visualizzata all'interno del
  negozio web ed in particolare all'interno di componenti quali il
  "Catalogo E-Commerce", "Risultati Ricerca" ecc...

- l' "**Immagine principale della Scheda Prodotto**", che verrà poi
  visualizzata come immagine principale all'interno della relativa
  Scheda Prodotto o, **in alternativa**, la "**Scheda Tecnica**"
  dell'articolo/servizio che potrà poi essere downlodata direttamente
  dalla pagina prodotto del sito web.

Per poter associare una delle risorse sopra indicate ad uno specifico
articolo sarà quindi necessario, per prima cosa, portarsi
nell'anagrafica Ho.Re.Ca. dell'articolo stesso e operare poi dai campi
"**Foto**" e "**Allegato**".

![\\\\doctohelp\\D\\ManPassweb_Ecommerce\\Videate\\anagrafica_ar_horeca.bmp](./assets/media/image69.png)

In particolare il campo:

- **Foto**: consente di associare al relativo articolo un'immagine che
  verrà poi utilizzata, lato sito, come Immagine del Catalogo

- **Allegato**: consente di associare al relativo articolo un'immagine
  che verrà poi utilizzata, lato sito, come Immagine principale della
  Scheda Prodotto oppure un file (.doc, .pdf, .txt, ecc...) che verrà
  utilizzato, lato sito, come Scheda Tecnica e che potrà quindi essere
  downlodato direttamente dalla relativa pagina prodotto del sito web.

Considerando che, lato gestionale **"Immagine principale della Scheda
Prodotto" e "Scheda Tecnica" sono due informazioni alternative una
all'altra** (gestibili attraverso lo stesso campo "Allegato"), nel
momento in cui si dovesse decidere di inserire una di queste due
informazioni direttamente all'interno del gestionale Ho.Re.Ca., l'altra
potrà poi essere associata allo stesso articolo operando solo ed
esclusivamente all'interno del Wizard di Passweb.

**NOTA BENE:** eventuali Immagini secondarie della Scheda Prodotto
potranno essere associate ai vari articoli solo ed esclusivamente
all'interno del Wizard di Passweb

Lato gestionale non viene effettuato alcun controllo sul tipo di file
immagine che si sta caricando. Visto comunque l'utilizzo che verrà fatto
di queste immagini si consiglia di ricorrere ai formati .jpeg, .gif o
.png in modo tale da non appesantire troppo la relativa pagina web. Si
consiglia inoltre di non utilizzare mai immagini di dimensioni (altezza
e larghezza) inferiori a quelle che le stesse immagini dovranno poi
andare ad assumere all'interno del sito web per non perdere la qualità
delle immagini.

Una volta associate ai vari articoli immagini e/o schede tecniche, per
poter poi importare tali risorse all\'interno del sito web, sarà
sufficiente lanciare una sincronizzazione (per maggiori informazioni in
merito si veda anche la sezione *"Configurazione -- Parametri
Sincronizzazione"* di questo manuale)

**NOTA BENE:** nel caso in cui siano già state associate, ad un certo
articolo, specifiche risorse, operando per questo direttamente
all'interno del Wizard di Passweb, la procedura di importazione delle
risorse dal gestionale potrebbe sovrascrivere le corrispondenti immagini
e/o le corrispondenti schede tecniche.

