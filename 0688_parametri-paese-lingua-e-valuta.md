# PARAMETRI PAESE LINGUA E VALUTA



La sezione **"Paese, Lingua e Valuta"** (per siti Ecommerce collegati a
Mexal), così come quella **" Paese e Listini"** (per siti Ecommerce
collegati ad uno dei gestionali Ho.Re.Ca.) accessibile in entrambi i
casi dalla voce di menu principale **"Configurazione",** consente di
gestire tutto ciò che riguarda la visualizzazione ed il corretto
funzionamento del proprio sito e-commerce in paesi diversi dall'Italia.

In particolare dunque questa sezione dell'applicazione consentirà di:

- Specificare l'elenco di paesi esteri in cui il sito e-commerce dovrà
  funzionare in maniera corretta (**Gestione** **Paese**)

- Associare ai vari paesi gestiti, ed in cui dunque il sito e-commerce
  dovrà funzionare in maniera corretta, uno specifico Listino definito
  all'interno del gestionale (**Gestione** **Listini**)

- Associare ad ogni lingua gestita all'interno del sito uno specifico
  codice della "Tabella Lingue Estere" di Mexal in maniera tale da
  consentire a Passweb di poter prelevare, direttamente dal gestionale,
  le descrizioni in lingua degli articoli presenti all'interno del
  negozio web (**Gestione** **Lingua**) -- **Solo per siti Ecommerce
  collegati a Mexal**

- Specificare l'elenco delle valute utilizzate all'interno del sito ed
  in cui poter dunque visualizzare i prezzi degli articoli gestiti
  all'interno del negozio web (**Gestione** **Valute**) -- **Solo per
  siti Ecommerce collegati a Mexal**

- Visualizzare i valori di riferimento per il cambio delle varie valute
  gestite all'interno del sito, importando tali valori direttamente
  dalla "Tabella Cambi e Valute" di Mexal (**Gestione** **Cambi**
  **Valute**) -- **Solo per siti Ecommerce collegati a Mexal**

Ciascuna delle attività sopra indicate potrà essere svolta e gestita
partendo da una specifica voce di menu di secondo livello.

