# PROMOZIONI HO.RE.CA.



Nel caso di siti Ecommerce collegati ad uno dei gestionali Ho.Re.Ca.,
oltre alle promozioni in carrello definite e configurate lato Wizard, è
possibile attivare anche determinate tipologie di promozioni codificate
lato gestionale agendo, in questo senso, all'interno della sezione
"**Orini -- Promozioni -- Promozioni Ho.Re.Ca.**" del Wizard

**ATTENZIONE!** non è possibile creare promozioni di questo tipo
operando direttamente all'interno del Wizard.

Dal Back End del sito sarà invece possibile decidere quale delle
Promozioni esportate dal gestionale abilitare o meno e, dipendentemente
dal tipo di promozione considerata, decidere anche come questa dovrà
effettivamente comportarsi.

**ATTENZIONE!** In fase di definizione delle promozioni da applicare al
carrello, verranno prima scansionate ed applicate quelle definite sul
Wizard (**Promozioni Carrello**) secondo la specifica priorità per esse
impostata, e successivamente quelle definite sul gestionale
(**Promozioni Ho.Re.Ca.**).

In conseguenza di ciò nel caso in cui per una determinata Promozione in
Carrello dovesse essere impostato il campo "**Interrompi esecuzione
regole**" a **SI** eventuali ulteriori Promozioni Ho.Re.Ca. di tipo
"**Offerta MXN Semplice**" e "**Offerta MxN Misti**" (anch'esse di norma
relative agli articoli presenti in carrello) non verranno poi
considerate.

**ATTENZIONE!** Il parametro "**Gestione Articoli Box**" alla pagina
"**Configurazione Catalogo**" del Wizard non ha alcun effetto sulle
promozioni Ho.Re.Ca.

**Le promozioni definite all'interno del gestionale Ho.Re.Ca. infatti,
non considerano mai gli articoli presenti all'interno del Composto ma
sono tarate sempre e soltanto sul Composto stesso (indipendentemente da
quelli che possono essere i singoli componenti)**

Di seguito verranno illustrate le Promozioni Ho.Re.Ca. utilizzabili
anche all'interno del sito.

**ATTENZIONE!** Per informazioni più dettagliate relativamente alla
codifica e alla gestione delle Promozioni all'interno del gestionale si
rimanda allo specifico manuale di prodotto

