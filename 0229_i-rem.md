# I REM



I rem (**root em**) offrono una valida alternativa agli em. Essi si
comportano alla stessa maniera degli em, ad eccezione di una differenza
di fondamentale importanza: **i rem sono relativi sempre e soltanto
all\'elemento html (elemento root) piuttosto che ad ogni loro elemento
padre**.

Questa differenza sostanziale agevola, non di poco, il corretto
ridimensionamento del font, permettendo di gestire in maniera molto più
semplice tutti i problemi che possono presentarsi nella costruzione a
cascata del codice CSS con elementi annidati.

In queste condizioni infatti non sarà più necessario calcolare il
font-size in pixel di un elemento genitore per determinare l'equivalente
in pixel del font-size espresso in rem per i suoi elementi figli. Per
effettuare questo calcolo, al contrario, sarà necessario prendere come
valore di riferimento sempre e soltanto quello impostato per l'elemento
html

**ATTENZIONE!** Nel caso in cui si dovessero utilizzare i rem come unità
di misura diventa necessario impostare il valore di riferimento
sull'elemento html

I rem sono supportati nella maggior parte dei browser moderni, incluso
Opera, sin dalla versione 11, oltre ad Internet Explorer a partire dalla
versione 9.

