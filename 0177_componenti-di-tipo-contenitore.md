# COMPONENTI DI TIPO CONTENITORE



All'interno di Passweb esistono diversi componenti che possono, a tutti
gli effetti, essere considerati come **Componenti di tipo Contenitore.**

**Caratteristica essenziale di questo tipo di componenti è quella di
poter inserire al loro interno tutta una serie di elementi che, per
poter esser gestiti liberamente, dovranno inevitabilmente esser trattati
a loro volta come Componenti autonomi editabili singolarmente**.

Classici esempi, in questo senso, possono essere il "Componente
Contenitore", il "Componente Form", il componente "Catalogo Ecommerce",
il componente "Offerte/Novità", il componente "Lista News", il
componente "Contenuti su Tabs" ecc...

Ogni componente di questo tipo è caratterizzato, inoltre, dalla
presenza, nel suo R.O.C. dell'icona "**Accedi ai componenti interni**"

![\\\\doctohelp\\D\\ManPassweb_Ecommerce_Sviluppo\\Videate\\live_editing_modifica-componente-comp_interni_res.bmp](./assets/media/image275.png){width="1.5090277777777779in"
height="0.6256944444444444in"}

icona questa di fondamentale importanza in quanto consente, come
precedentemente evidenziato, di accedere alla struttura interna del
componente in esame potendone quindi editare e gestire i contenuti.

Per poter gestire quindi i Componenti interni ad un Componente di tipo
contenitore sarà necessario, per prima cosa, attivare la modalità di
gestione dei componenti, portarsi col mouse sul Componente in esame (o
selezionarlo direttamente all'interno dell'albero dei componenti) e,
alla comparsa del R.O.C., cliccare sull'icona **"Accedi ai Componenti
Interni".**

In questo modo sarà così possibile selezionare e gestire tutti i
componenti interni al contenitore in esame, oltre ovviamente a poterne
aggiungere di nuovi, operando esattamente allo stesso modo in cui si
opera per selezionare e gestire i normali componenti di primo livello.

Cliccando, ad esempio, sull'icona "**Nuovo Componente** (
![\\\\doctohelp\\D\\ManPassweb_Ecommerce\\Videate\\icona_nuovo_componente.bmp](./assets/media/image276.png){width="0.23333333333333334in"
height="0.19652777777777777in"} )" presente nella Barra degli Strumenti
del Live Editing verrà visualizzata la libreria dei componenti da poter
inserire all'interno del contenitore in esame

![\\\\doctohelp\\D\\ManPassweb_Ecommerce_Sviluppo\\Videate\\libreria_componenti_res_2.bmp](./assets/media/image186.png){width="5.779166666666667in"
height="3.4972222222222222in"}

> **NOTA BENE:** i componenti che possono essere inseriti all'interno di
> un Componente di tipo Contenitore, possono variare in relazione alla
> tipologia del contenitore stesso oltre che alla specifica pagina del
> sito in cui tali componenti vengono inseriti.

L'inserimento di questi componenti all'interno del componente di tipo
Contenitore avverrà utilizzando le solite tecniche di interazione con
l'editor (**Drag and Drop o Point and Click**) già esaminate all'interno
di questo manuale.

