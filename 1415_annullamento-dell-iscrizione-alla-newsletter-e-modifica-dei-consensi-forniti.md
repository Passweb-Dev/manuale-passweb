# ANNULLAMENTO DELL' ISCRIZIONE ALLA NEWSLETTER E MODIFICA DEI CONSENSI FORNITI



Come già evidenziato all'interno del precedente capitolo di questo
manuale il fatto di inserire il componente "**Newsletter (MailChimp o
BrainLead)**" all'interno del form di "Profilo" mette gli utenti del
sito nelle condizioni non solo di potersi iscrivere al servizio
successivamente alla registrazione ma, chiaramente, offre loro anche la
possibilità di modificare i consensi forniti e, volendo, di annullare
l'iscrizione al servizio in un qualsiasi momento.

**ATTENZIONE!** per fare in modo che l'utente possa effettivamente
visualizzare, una volta entrato nel suo profilo, la situazione
aggiornata relativamente alla sua iscrizione alla Newsletter e ai
consensi eventualmente forniti è necessario accertarsi di aver mappato,
sia all'interno del componente Registrazione che all'interno del
componente Profilo, il campo Mail di iscrizione alla Newsletter con il
campo Mail utilizzato anche per la registrazione al sito.

In queste condizioni infatti, supponendo che l'utente abbia già
effettuato l'iscrizione alla Newsletter fornendo anche determinati
consensi, entrando poi nel proprio Profilo si troverà il campo
"Iscrizione alla Newsletter" impostato a SI e, allo stesso modo, anche
eventuali check utilizzati per gestire i vari consensi (ricezione SMS,
telefonate ecc...) saranno selezionati o meno a seconda di quanto
precedentemente impostato.

![\\\\doctohelp\\D\\ManPassweb_Ecommerce_Sviluppo\\Videate\\brainlead_utente_iscritto.bmp](./assets/media/image15.png)

A questo punto dunque operando direttamente dal Profilo sarà sempre
possibile modificare i consensi forniti, selezionando o deselezionando i
relativi check così come sarà sempre possibile riportare anche il radio
button "Iscrizione alla Newsletter" sul valore No, annullando di fatto
l'iscrizione al servizio.

Per maggiori informazioni in merito a questo tipo di operazioni si veda
anche quanto indicato all'interno del capitolo "*Componenti Interazione
Utente -- Componenti interni ai componenti interazione utente --
Componente Newsletter -- Annullamento dell'iscrizione alla Newsletter
MailChimp / Brainlead / ActiveCampaign in fase di modifica dati utente*"
di questo manuale.

