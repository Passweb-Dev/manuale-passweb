# ATTRIBUTI ARTICOLO



La sezione **"Gestione Attributi Articoli"**, accessibile dalla voce di
menu principale **"Catalogo"** consente di definire e gestire gli
Attributi Articolo attraverso cui poter categorizzare i vari
prodotti/servizi presenti all'interno del proprio sito e-commerce.

**Un Attributo Articolo, altro non è se non un dato aggiuntivo che potrà
essere utilizzato all'interno del sito per fornire maggiori informazioni
sugli articoli e/o per categorizzare questi stessi articoli in un certo
modo e facilitarne quindi la ricerca.**

Il processo di categorizzazione di questi articoli dovrà avvenire
secondo i passaggi qui di seguito indicati:

1.  **Creazione e definizione degli Attributi Articolo**: in questa fase
    sarà necessario definire i singoli attributi facendoli eventualmente
    corrispondere a specifici campi di apposite videate aggiuntive
    articolo Mexal o demandandone l'intera gestione a Passweb

2.  **Organizzazione degli Attributi Articolo in specifici gruppi
    (opzionale)**: in questa fase sarà possibile organizzare i singoli
    attributi in **gruppi** di attributi correlati tra loro (si potrà
    creare ad esempio un gruppo "Hardware" con al suo interno gli
    attributi "ram" "cpu" e "scheda video")

3.  **Creazione e definizione di specifici Set di Attributi
    (obbligatoria)**: in questa fase sarà possibile organizzare i
    singoli attributi o i gruppi di attributi precedentemente realizzati
    in appositi **Set** che dovranno poi essere associati alle varie
    categorie merceologiche gestite all'interno del sito.

4.  **Associare ad ogni categoria merceologica gestita all'interno del
    sito uno specifico Set di Attributi**. In questa fase sarà quindi
    possibile far corrispondere, ad esempio, agli articoli della
    categorie merceologica "Computer" uno Set di Attributi contente, tra
    gli altri, il gruppo "Hardware" piuttosto che i singoli attributi
    "cpu" "ram" o "scheda video", e agli articoli della categoria
    merceologica "Televisori" un diverso Set di Attributi contenente,
    tra gli altri, gli attributi "dimensione schermo" "risoluzione" o
    "tipologia tv tuner".

5.  **Valorizzare per ogni singolo articolo/servizio gli attributi
    presenti nel Set associato alla sua categoria merceologica di
    appartenenza**: la valorizzazione di questi attributi dovrà
    avvenire, dipendentemente dalla tipologia di attributo considerata,
    mediante una sincronizzazione oppure andando a compilare,
    direttamente in Passweb, la relativa anagrafica articolo/servizio.

6.  **Pubblicare gli Attributi Articolo all'interno del proprio sito
    ecommerce:** in quest'ultima fase sarà necessario inserire
    all'interno del proprio sito e-commerce gli attributi
    precedentemente creati e valorizzati utilizzando per questo i
    componenti messi a disposizione da Passweb, componenti questi che
    potranno variare in relazione allo specifico utilizzo che dovrà
    essere fatto dei vari attributi. Come detto infatti, ogni singolo
    attributo potrà essere utilizzato per fornire ulteriori informazioni
    sui vari articoli (semplice funzione descrittiva), oppure potrà
    essere inserito all'interno di appositi filtri di ricerca in maniera
    tale da facilitare agli utenti la ricerca di questi stessi articoli.

In relazione al processo di categorizzazione sopra evidenziato
all'interno della sezione**"Gestione Attributi Articoli"** sarà
possibile:

- Definire gli Attributi Articolo, siano essi attributi corrispondenti a
  specifici campi Mexal, siano essi attributi definiti direttamente
  all'interno di Passweb -- **Attributi.**

- Creare e gestire specifici gruppi di Attributi che potranno poi essere
  utilizzati per comporre i vari set di attributi -- **Gruppi di
  Attributi**

- Creare e gestire specifici set di Attributi da associare alle varie
  categorie merceologiche -- **Set di Attributi.**

Ciascuna delle attività sopra indicate potrà essere svolta e gestita
partendo da una specifica voce di menu di secondo livello.

**NOTA BENE:** per maggiori informazioni relativamente agli altri
passaggi del processo di categorizzazione si rimanda alle relative
sezioni di questo manuale.

