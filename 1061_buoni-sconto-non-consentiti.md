# BUONI SCONTO NON CONSENTITI



All'interno della sezione "**Buoni Sconto** **non consentiti**" è
possibile indicare quali dovranno essere i buoni sconto che, se
applicati, andranno poi a inibire la visualizzazione del trasporto che
si sta codificando sia in carrello che in fase di checkout ordine.

![\\\\doctohelp\\D\\ManPassweb_Ecommerce_Sviluppo\\Videate\\buoni_sconto_non_consentiti.bmp](./assets/media/image292.png){width="5.571527777777778in"
height="3.428472222222222in"}

Nell'elenco di sinistra sono indicati tutti i buoni sconto attualmente
codificati all'interno dell'apposita sezione del Wizard. In particolare
quelli evidenziati in nero rappresentano i buoni sconto attivi e quindi
effettivamente utilizzabili dagli utenti del sito.

Per fare in modo che determinati buoni sconto inibiscano, nel momento in
cui verranno utilizzati, la possibilità di selezionare lo specifico
metodo di trasporto che si sta codificando è sufficiente selezionarli
dall'elenco di sinistra ed inserirli in quello di destra cliccando
sull'apposita freccia

Allo stesso modo per evitare che determinati buoni sconto inseriti
nell'elenco di destra inibiscano, se utilizzati, la possibilità di
selezionare lo specifico metodo di trasporto che si sta codificando, è
sufficiente selezionarli e riportarli nell'elenco di sinistra cliccando
sull'apposita freccia.

Supponendo dunque che l'esigenza sia, ad esempio, quella di impedire
agli utenti del sito che decidono di utilizzare un determinato codice
sconto di andare poi a ritirare la merce direttamente in uno dei punti
vendita abilitati, sarà sufficiente accedere alla sezione "Buoni Sconto
non consentiti" relativa al metodo di trasporto di tipo "Ritiro in
negozio", selezionare dall'elenco di sinistra i codici sconto desiderati
ed inserirli nell'elenco di destra.

In questo modo nel momento in cui un utente del sito dovesse decidere di
applicare uno di questi codici sconto non avrà più la possibilità di
selezionare come metodo di trasporto il "ritiro in negozio" (ne in fase
di preventivo in carrello, ne tanto meno in fase di checkout ordine).

**ATTENZIONE!** Nel caso in cui l'utente dovesse prima selezionare la
modalità di trasporto inibita dall'utilizzo di un certo codice sconto e
poi decidesse di utilizzare quello stesso codice sconto, la modalità di
trasporto precedentemente selezionata verrà nascosta ed al suo posto
verrà automaticamente selezionata un'altra tra le modalità di trasporto
effettivamente disponibili.

