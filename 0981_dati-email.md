# DATI EMAIL



All'interno della sezione "**Dati Email**" è possibile attivare e
configurare, in tutte le lingue attualmente gestite, i contenuti delle
e-mail inviate in automatico dall'applicazione in relazione alle diverse
fasi di attivazione e gestione delle Gift Card.

![\\\\doctohelp\\D\\ManPassweb_Ecommerce_Sviluppo\\Videate\\giftcard_dati_email.bmp](./assets/media/image313.png){width="5.746527777777778in"
height="3.3895833333333334in"}

Per ogni singola mail sarà possibile indicare i seguenti dati:

- **Oggetto E-Mail di ...:** consente di specificare l'oggetto della
  corrispondente Email.

- **Testo E-Mail di ...:** consente di definire il contenuto della
  corrispondente Email

**ATTENZIONE:** per attivare l'invio di una specifica mail è sufficiente
indicare per essa un oggetto. **Nel caso in cui non venga indicato
nessun oggetto la relativa mail non verrà mai inviata**.

Il pulsante "**Aggiungi Segnaposto**" anch'esso presente in
corrispondenza di ogni campo di tipo "**Oggetto Email**" e "**Testo
Email**", consente di personalizzare l'oggetto e/o il testo della mail
inserendo appositi segnaposto che verranno poi valorizzati dinamicamente
da Passweb in fase di creazione della relativa mail.

![\\\\doctohelp\\D\\ManPassweb_Ecommerce_Sviluppo\\Videate\\giftcard_dati_email2.bmp](./assets/media/image314.png){width="5.746527777777778in"
height="3.3895833333333334in"}

Nello specifico per comporre l'oggetto delle mail presenti all'interno
di questa sezione del Wizard è possibile utilizzare i seguenti
segnaposto:

- **Nome del sito:** verrà sostituito, in fase di creazione della mail,
  con il nome assegnato al proprio sito web

- **Url del Sito:** verrà sostituito, in fase di creazione della mail,
  con l' url del proprio sito web

Per quel che riguarda invece il testo delle mail, oltre ai due elementi
appena analizzati, sarà possibile utilizzare anche il segnaposto
"**Dettaglio Gift Card**".

In questo senso è bene ricordare che il testo delle mail, configurabili
all'interno dei questa sezione del Wizard, è composto, essenzialmente,
da due distinti elementi:

- Un "**Testo libero**"

- Il **Dettaglio della Gift Card**

Il "Testo Libero" può essere inserito, gestito e personalizzato,
direttamente all'interno del relativo campo "Testo Email di...".

Il "Dettaglio della Gift Card" può invece essere personalizzato secondo
le specifiche esigenze del caso lavorando all'interno della sezione
Template (per maggiori informazioni in merito si veda anche quanto
indicato all'interno del successivo capitolo di questo manuale).

Una volta definito e personalizzato il Dettaglio della Gift Card questo
potrà poi essere inserito in una qualsiasi posizione del corpo della
relativa mail utilizzando l'apposito segnaposto.

**ATTENZIONE!** Nel caso in cui si decida di non utilizzare
esplicitamente il segnaposto "**Dettaglio della Gift Card**" i relativi
dati verranno comunque inseriti come ultimo elemento della
corrispondente mail.

Sono gestite le seguenti mail :

- **Email di Attivazione:** valida solo per Gift Card Virtuali. E' la
  mail inviata all'acquirente nel momento in cui la Gift Card viene
  effettivamente attivata.

> In questo senso è bene ricordare che le Gift Card Virtuali verranno
> attivate automaticamente dall'applicazione nel momento in cui verrà
> esportata sul sito (mediante sincronizzazione) la relativa fattura /
> corrispettivo di acquisto.

- **Email di Scadenza:** è la mail inviata all'utente che ha riscattato
  la Gift Card per informarlo della sua imminente scadenza

- **Email di Ricezione:** valida solo per Gift Card Virtuali. E' la mail
  che viene inviata all'acquirente della Gift Card nel momento in cui il
  beneficiario andrà ad utilizzare il link di condivisione per
  riscattarla

- **Email di Assegnazione:** valida solo per Gift Card Virtuali e per
  codici generati manualmente all'interno del Wizard. E' la mail che può
  essere inviata all'utente associato ad un codice Gift Card creato
  manualmente all'interno del Wizard e serve quindi per informarlo del
  relativo accredito

