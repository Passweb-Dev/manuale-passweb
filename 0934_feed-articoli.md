# FEED ARTICOLI



La sezione **"Feed Articoli"**, accessibile dalla voce di menu
principale **"Catalogo -- Altri Marketplace"** permette di esportare, in
diversi formati, tutta una serie di informazioni relative ai prodotti
pubblicati e gestiti all'interno del proprio sito web. I risultati di
queste esportazioni generano quello che in Passweb viene definito un
**Feed Articoli**

**NOTA BENE:** un **Feed Articoli** altro non è, dunque, se non un file
contenente specifiche informazioni sugli articoli gestiti all'interno
del proprio sito ecommerce.

L'utente avrà quindi la possibilità di decidere che informazioni
esportare (codici/descrizioni/attributi articolo, prezzi, immagini,
ecc...), per quali articoli esportare queste informazioni e che formato
di file utilizzare per generare l'export.

**I file generati attraverso questa procedura (feed articoli) potranno
essere utilizzati per realizzare l'integrazione tra il proprio sito e i
vari motori a comparazione di prezzo, dando quindi all'utente la
possibilità di inserire i propri prodotti, con le relative informazioni,
all'interno di questi stessi motori.**

**NOTA BENE:** un motore a comparazione di prezzo altro non è se non un
servizio online che, con una funzione simile a quella dei motori di
ricerca, permette agli utenti di ricercare, tramite un unico portale
web, i prodotti in vendita su più negozi online, comparando i prezzi
praticati nei diversi siti di e-commerce.

I prodotti ed i servizi confrontati all'interno di questi motori vengono
solitamente suddivisi in categorie merceologiche, ordinati per prezzo o
per popolarità e collegati alle pagine del rivenditore stesso, dando la
possibilità all\'utente non solo di trovare il prezzo più basso presente
nel database del sito, ma anche di collegarsi direttamente al venditore
per concludere l\'acquisto. Proprio per questa ragione, il servizio
offerto dai siti di comparazione prezzi è quindi di pura visibilità e
confronto.

**NOTA BENE:** generalmente il servizio offerto da questi motori a
comparazione di prezzo è un servizio a pagamento.

Kelkoo (www.kelkoo.it) , Trovaprezzi (www.trovaprezzi.it), Twenga
(www.twenga.it) ... sono alcuni dei motori a comparazione di prezzo ad
oggi più diffusi ed utilizzati.

**Le specifiche da soddisfare per poter pubblicare all'interno di un
certo motore a comparazione di prezzo i propri articoli variano da
motore a motore**.

**A seconda quindi dello specifico motore con il quale si vuole
realizzare l'integrazione, sarà necessario disporre di un ben preciso
file, formattato in un certo modo e contenente, quantomeno, determinate
informazioni, obbligatorie, per ogni singolo articolo che si desidera
pubblicare all'interno di questo portale.**

In questo senso Passweb offre all'utente la possibilità di generare:

- **feed articoli già completamente strutturati** secondo quelle che
  sono le specifiche richieste da alcuni dei principali motori a
  comparazione di prezzo. In questo caso verrà quindi predisposto
  automaticamente un feed articoli del formato richiesto dallo specifico
  motore e contenente già tutte le informazioni obbligatorie per poter
  pubblicare all'interno di questo stesso motore i propri articoli.
  L'utente avrà comunque la possibilità di integrare queste informazioni
  secondo quelle che sono le sue specifiche esigenze

- **feed articoli completamente personalizzabili dall'utente.** In
  questo caso l'utente potrà decidere in piena autonomina e, ovviamente,
  **in accordo con le specifiche del motore a comparazione di prezzo con
  cui intende integrarsi**, che tipo di file utilizzare per generare il
  feed articoli, come formattare questo file e che informazioni
  pubblicare al suo interno.

Portandosi quindi nella sezione "Catalogo -- Feed Articoli" del Wizard,
verrà visualizzata la maschera "**Lista dei Feed**"

![](./assets/media/image828.png)

contenente l'elenco dei feed articoli attualmente codificati e gestiti
all'interno del proprio sito ecommerce.

I pulsanti presenti nella barra degli strumenti consentono di effettuare
diverse azioni sul feed attualmente selezionato; per maggiori
informazioni in merito si vedano i successivi capitoli di questo
manuale.

