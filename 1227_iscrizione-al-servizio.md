# ISCRIZIONE AL SERVIZIO



La prima operazione da effettuare per poter integrare all'interno del
proprio sito il componente di iscrizione alla Newsletter è, ovviamente,
quella di registrarsi, in maniera completamente gratuita, al servizio
offerto da MailChimp selezionando il piano più adatto alle proprie
esigenze (è possibile partire con il piano gratuito "Forever free" ed
effettuare, eventualmente, un upgrade del servizio in seguito).

Per far questo sarà quindi necessario accedere al sito
**www.mailchimp.com** e cliccare sul pulsante "**Sign Up Free**"
presente in Home Page

![](./assets/media/image2.png)

Verremo quindi ricondotti alla pagina di registrazione all'interno della
quale sarà possibile aderire al piano gratuito "Forever Free"
semplicemente indicando il proprio indirizzo mail e le credenziali di
accesso che dovranno poi essere utilizzate per accedere a tutte le
funzionalità di amministrazione del servizio.

![](./assets/media/image3.png)

Dopo aver inserito le proprie credenziali, cliccando sul pulsante
**"Create My Account"** verrà effettuata la registrazione e
contemporaneamente, verrà inviata, all'indirizzo indicato nel
corrispondente campo Email, una mail con le istruzioni necessarie per
attivare il proprio account.

Cliccando quindi sul link "**activate your account**" presente
all'interno della mail ricevuta, si potrà accedere alla procedura di
attivazione del proprio account che consisterà, semplicemente, nella
corretta compilazione di un controllo di tipo Captcha.

Una volta attivato il proprio account verremo automaticamente ricondotti
alla pagina di Login.

Utilizzando quindi le credenziali inserite in fase di registrazione
potremo finalmente avere accesso al servizio.

In realtà la procedura di attivazione del proprio account non è ancora
completa. Arrivati a questo punto sarà infatti necessario compilare un
form con alcuni dati personali, tra cui anche l'indirizzo del proprio
sito web.

Dopo aver compilato anche questo form, il pulsante **"it's email time"**
presente nella successiva schermata concluderà la procedura di
attivazione

portandoci direttamente nella **Dashboard (Cruscotto)** del servizio.

