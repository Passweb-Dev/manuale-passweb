# CONTENUTI



La pagina **"Contenuti"** accessibile dalla voce di menu ***"Sito --
Gestione CMS"*** consente di creare e definire le notizie che dovranno
poi essere pubblicate all'interno del sito, corredandole di tutta una
serie di informazioni particolarmente utili quali ad esempio la
categoria di appartenenza, la data di pubblicazione, eventuali
categorie, tag o prodotti ecommerce associati ecc...

All'interno di questa pagina verrà quindi visualizzata la maschera,
**"Gestione CMS -- Contenuti"**

![\\\\doctohelp\\D\\ManPassweb_Ecommerce_Sviluppo\\Videate\\gestione_cms_contenuti.bmp](./assets/media/image491.png){width="5.792361111111111in"
height="3.422222222222222in"}

contenente l'elenco di tutte le notizie, strutturate o meno, attualmente
codificate ed eventualmente pubblicate all'interno del sito.

Il pannello di ricerca, presente nella parte alta della maschera,
consente di ricercare specifici post, tra quelli presenti in elenco,
filtrandoli, ad esempio, sulla base della loro specifica categoria di
appartenenza (pulsante "**Filtra per Categorie**").

![\\\\doctohelp\\D\\ManPassweb_Ecommerce_Sviluppo\\Videate\\gestione_cms_ricerca.bmp](./assets/media/image492.png){width="5.792361111111111in"
height="3.532638888888889in"}

Una volta indicato quindi, all'interno del corrispondente campo di
input, lo specifico testo da ricercare e/o selezionata la specifica
categoria di appartenenza sulla base della quale filtrare i post
presenti in elenco, il pulsante "**Cerca**" consentirà di avviare la
ricerca desiderata e di mostrare nel sottostante elenco i soli elementi
che soddisfano il filtro impostato.

Il check **"Interno a Gerarchie"** consente di estendere la ricerca
effettuata anche ai contenuti interni delle varie notizie strutturate
presenti in elenco.

Il check "**Sticky**" consente invece di estendere la ricerca effettuata
alle sole News per le quali è stato selezionato il parametro "Sticky".

Per maggiori informazioni relativamente al parametro "Sticky" si veda
anche il capitolo "Gestione CMS -- Gestione Contenuti -- Nuovo Contenuto
CMS -- Pubblicazione" di questo manuale

Dopo aver impostato uno specifico filtro, per annullarlo, sarà
necessario per prima cosa eliminare tutti i valori impostati, cliccando
sulla piccola x rossa nel caso di ricerche effettuate sulle categorie di
news o semplicemente svuotando il campo "Ricerca". Sarà poi necessario
cliccare ancora una volta sul pulsante Cerca per visualizzare nuovamente
l'elenco completo delle notizie.

L'icona raffigurante una piccola "i" presente in corrispondenza di ogni
singolo post in elenco consente, se cliccata, di visualizzare alcune
informazioni relative al post stesso tra cui:

- le categorie associate

- i tag associati

- i gruppi di utenti abilitati alla visualizzazione del post

- il contenuto testuale del post

- gli eventuali contenuti dei campi "Descrizione 1/2/3"

![\\\\doctohelp\\D\\ManPassweb_Ecommerce_Sviluppo\\Videate\\elenco_post_dettagli.bmp](./assets/media/image493.png){width="5.844444444444444in"
height="3.5652777777777778in"}

**NOTA BENE**: un post che non è associato in maniera specifica a nessun
Gruppo di Utenti, è un post che, una volta pubblicato, risulterà
visibile ad un qualsiasi utente del sito, indipendentemente dal suo
specifico gruppo di appartenenza.

All'interno di questo elenco sarà possibile distinguere due diverse
tipologie di elementi:

- **Contenuto** (
  ![\\\\doctohelp\\D\\ManPassweb_Ecommerce_Sviluppo\\Videate\\gestione_cms_contenuto.bmp](./assets/media/image494.png){width="0.22083333333333333in"
  height="0.2791666666666667in"} ): questo tipo di elemento rappresenta
  un post, una notizia, vera e propria

- **Suddivisione Contenuto** (
  ![\\\\doctohelp\\D\\ManPassweb_Ecommerce_Sviluppo\\Videate\\gestione_cms_suddivisione.bmp](./assets/media/image495.png){width="0.2076388888888889in"
  height="0.21458333333333332in"} ): questo tipo di elemento rappresenta
  un raggruppamento logico, un contenitore di tanti singoli contenuti
  collocati al di sotto di esso, e viene quindi utilizzato
  principalmente per creare e gestire contenuti strutturati.

Un "**Contenuto**" sarà quindi costituito da un titolo, un sommario, un
dettaglio, una data di pubblicazione ecc ...; una "**Suddivisione**
**Contenuto**" sarà invece una sorta di raggruppamento logico e non avrà
quindi in sé dei veri e propri contenuti.

I contenuti, per questo tipo di elementi, saranno rappresentati dai
singoli post, eventualmente raggruppabili in ulteriori suddivisioni
logiche, e collocati ad un livello gerarchico più basso dell'elemento
stesso.

**Per loro stessa natura dunque gli elementi di tipo "Suddivisione
Contenuto" dovranno essere utilizzati per creare e gestire delle
notizie, dei post, strutturati e costituiti quindi da tanti singoli
elementi collocati all'interno di un albero sviluppato su N distinti
livelli.**

Parlando poi di contenuti strutturati, va detto anche che la radice di
questo tipo di contenuti potrebbe essere tanto un elemento di tipo
"Suddivisione" quanto un "Contenuto" vero e proprio, tutto dipende
essenzialmente dal tipo di post che si vuole realizzare e da come lo si
vuole organizzare.

La radice di un contenuto strutturato potrebbe essere, ad esempio, un
vero e proprio post il cui contenuto altro non è se non un sommario
delle varie notizie che verranno poi collocate al di sotto di esso.

**NOTA BENE**: in ogni caso nell'elenco di post presente all'interno
della maschera "Gestione Cms -- Contenuti" verranno visualizzate solo ed
esclusivamente le radici di eventuali contenuti strutturati. Il
dettaglio di queste notizie, la loro struttura e gli elementi componenti
la struttura stessa potranno essere visualizzati solo dopo aver
selezionato la specifica radice.

I pulsanti presenti nella barra degli strumenti della maschera
"**Gestione Cms -- Contenuti**" consentiranno rispettivamente di:

**Copia Contenuto** (
![\\\\doctohelp\\D\\ManPassweb_Ecommerce_Sviluppo\\Videate\\pulsante_copia_contenuto.bmp](./assets/media/image496.png){width="0.7270833333333333in"
height="0.22083333333333333in"} ): consente di effettuare una copia
esatta del post selezionato in elenco. Il risultato della copia sarà
quindi un nuovo contenuto CMS, con lo stesso titolo del contenuto
sorgente più il prefisso "Copia" e con tutti i dati dell\'originale ad
eccezione del parametro \"Pubblicato\" che, nella copia, sarà
inizialmente deselezionato (in maniera tale da non rendere il nuovo post
immediatamente visibile all'interno del sito).

**ATTENZIONE!** il pulsante "Copia Contenuto" verrà abilitato solo ed
esclusivamente nel caso in cui venga selezionato in elenco un contenuto
non strutturato. Non è quindi possibile effettuare copie di contenuti
che si trovano all'interno di una gerarchia e/o che sono essi stessi
radice della gerarchia.

**Elimina Contenuto**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_elimina_contenuto.bmp](./assets/media/image497.png){width="0.7659722222222223in"
height="0.22708333333333333in"} ): consente di eliminare il post
attualmente selezionato in elenco.

**ATTENZIONE!** Nel caso in cui il post selezionato sia la radice di un
contenuto strutturato, eliminando questo elemento verranno eliminati
anche tutti i post facenti parte della struttura in esame.

**Modifica Contenuto**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica_contenuto.bmp](./assets/media/image498.png){width="0.83125in"
height="0.21458333333333332in"} ): consente di modificare il post
attualmente selezionato in elenco.

**Nuovo Contenuto / Nuova Suddivisione Contenuto**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_nuovo_contenuto.bmp](./assets/media/image499.png){width="0.7534722222222222in"
height="0.21458333333333332in"} ) / (
![\\\\doctohelp\\D\\ManPassweb_Ecommerce_Sviluppo\\Videate\\pulsante_nuova_suddivisione.bmp](./assets/media/image500.png){width="1.00625in"
height="0.1951388888888889in"} ): consente di creare un nuovo elemento
di tipo "**Contenuto**" / "**Suddivisone Contenuto**".

**ATTENZIONE!** Per maggiori informazioni in merito alla creazione e
gestione di un nuovo "Contenuto CMS" e/o di una nuova "Suddivisone
Contenuto" si vedano anche i successivi capitoli di questo manuale.

**Esporta**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_esporta_testo.bmp](./assets/media/image475.png){width="0.4152777777777778in"
height="0.22083333333333333in"} ): consente di esportare all'interno di
un apposito file csv tutti i post CMS per i quali è stato correttamente
valorizzato il campo "**Codice**"

**Importa**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_importa.bmp](./assets/media/image501.png){width="0.4152777777777778in"
height="0.2076388888888889in"} ): consente di creare / modificare in
maniera massiva un insieme di post CMS importando i relativi dati da un
file csv appositamente strutturato

**ATTENZIONE!** Le operazioni di export / import di post CMS prendono in
considerazione solo ed esclusivamente contenuti CMS semplici. **Non è
quindi possibile esportare e/o importare in maniera massiva contenuti
CMS strutturati**

Per maggiori informazioni in merito alle procedure di export / import di
contenuti CMS si veda anche quanto indicato all'interno del successivo
capitolo "*Importazione / Esportazione massiva di contenuti CMS*" di
questo manuale

**Commenti** (
![\\\\doctohelp\\D\\ManPassweb_Ecommerce_Sviluppo\\Videate\\pulsante_commenti.bmp](./assets/media/image502.png){width="0.43472222222222223in"
height="0.175in"} ): consente di accedere ai commenti relativi al post
attualmente selezionato in elenco.

Cliccando su questo pulsante verrà infatti visualizzata la maschera
"**Gestione Cms -- Commenti**"

![\\\\doctohelp\\D\\ManPassweb_Ecommerce_Sviluppo\\Videate\\gestione_cms_commenti_elenco.bmp](./assets/media/image503.png){width="5.844444444444444in"
height="3.5652777777777778in"}

all'interno della quale poter visualizzare l'elenco di tutti i commenti
attualmente associati al post in esame.

I pulsanti presenti nella contestuale barra degli strumenti consento
invece di:

**Modifica Commento** (
![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica_commento.bmp](./assets/media/image504.png){width="0.7145833333333333in"
height="0.175in"} ):consente di accedere al dettaglio del commento
selezionato in elenco e, eventualmente, di modificarne il contenuto

![\\\\doctohelp\\D\\ManPassweb_Ecommerce_Sviluppo\\Videate\\dettaglio_commento_1.bmp](./assets/media/image505.png){width="5.844444444444444in"
height="3.584722222222222in"}

**Elimina Commento**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_elimina_commento.bmp](./assets/media/image506.png){width="0.6555555555555556in"
height="0.16875in"} ):consente di eliminare il commento selezionato in
elenco

**Pubblica Commento**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_pubblica_commento.bmp](./assets/media/image507.png){width="0.7013888888888888in"
height="0.175in"} ): consente di pubblicare il commento selezionato in
elenco.

**ATTENZIONE!! In merito al pulsante "Pubblica Commento" è bene
ricordare che i commenti visualizzati all'interno di questa sezione del
Wizard non sono necessariamente visibili anche sulla parte pubblica del
sito.**

Il momento in cui un commento effettuato da un utente del sito verrà
effettivamente pubblicato e sarà quindi visibile a tutti, dipende
infatti da come si è configurato il componente "**Commenti Associati**"
e, nello specifico, dal fatto che per la gestione dei commenti si sia
deciso di attivare o meno la funzione del "Moderatore". Più esattamente
dunque:

- **Nel caso in cui si sia deciso di NON attivare la funzione del
  moderatore**, i nuovi commenti verranno visualizzati immediatamente
  nella parte pubblica del sito. In queste condizioni l'effettiva
  visualizzazione da parte di altri utenti del commento in oggetto
  dipenderà dunque unicamente dal tempo di refresh impostato per il
  componente.

- **Nel caso in cui si sia deciso di attivare la funzione del
  moderatore,** l'effettiva pubblicazione all'interno del sito di un
  nuovo commento non sarà immediata ma dovrà necessariamente essere
  validata ed approvata dal moderatore.

In presenza di un moderatore dunque, a seguito della creazione di un
nuovo commento da parte di un utente del sito, il moderatore verrà
avvisato via mail con un apposito messaggio contenente anche il testo
del commento effettuato.

Sarà quindi compito del moderatore portarsi all'interno di questa
sezione del Wizard, selezionare dall'elenco il commento appena
effettuato e decidere di eliminarlo o pubblicarlo utilizzando i
rispettivi pulsanti presenti nella barra degli strumenti.

**NOTA BENE**: i commenti pubblicati possono essere visibili a tutti gli
utenti del sito o ai soli utenti autenticati dipendentemente dalle
impostazioni settate per il componente "Commenti Associati".

Per maggiori informazioni sulla gestione e sui parametri di
configurazione del componente "Commenti Associati" si veda anche
l'apposita sezione di questo manuale (*Live Editing -- Lista Componenti
CMS -- Commenti Associati*)

**Ricarica Commenti**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_ricarica_commenti.bmp](./assets/media/image508.png){width="0.675in"
height="0.18194444444444444in"} ): consente di ricaricare i commenti
presenti in elenco in modo tale da poter visualizzare eventuali nuovi
commenti postati all'interno del sito.

Infine, nel caso in cui venissero effettuati, per lo specifico post,
nuovi commenti mentre il moderatore dovesse trovarsi in questa sezione
del Wizard, oltre ad essere avvisato via mail, il moderatore potrà
accorgersi del nuovo commento anche grazie alla comparsa di un'apposita
notifica

Una volta codificati i vari post, strutturati o non strutturati che
siano, sarà poi necessario, ovviamente pubblicarli all'interno del sito.

In questo senso Passweb mette a disposizione dell'utente tutta una serie
di "Componenti CMS" mediante i quali poter decidere dove come e quando
pubblicare queste notizie. Per ogni singola notizia, sarà inoltre
possibile specificare quale elemento componente la notizia stessa
pubblicare.

Si potrebbe pensare ad esempio di pubblicare una "Lista News" contenente
solo il titolo ed eventualmente il sommario dei vari post associati alla
categoria di visualizzazione della Lista per poi lasciare la
visualizzazione dei restanti elementi (Contenuto, Autore, Data di
Pubblicazione ecc ...) al componente "Dettaglio News" inserito e
pubblicato all'interno di una diversa pagina del sito.

**In generale quindi possiamo pensare ai Componenti CMS come a dei
contenitori (con logiche di funzionamento e di visualizzazione
differenti a seconda dello specifico componente considerato) all'interno
dei quali andare poi a collocare i singoli elementi di un post (Titolo,
Sommario, Immagine Sommario, Categorie e Tag Associati, Autore ecc
...)**

**NOTA BENE**: per maggiori informazioni relativamente a come inserire i
singoli elementi componenti un post all'interno dei vari Componenti CMS,
si veda la sezione di questo manuale relativa allo specifico componente
CMS

Una volta apprese le tecniche di utilizzo e di gestione dei Componenti
CMS, attraverso semplici impostazioni sarà possibile arrivare a
realizzare da una semplice pagina di News in stile "Blog" a veri e
propri siti di contenuti, come i moderni "Magazine" online:

