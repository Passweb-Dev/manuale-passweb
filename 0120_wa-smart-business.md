# WA SMART BUSINESS



WA Smart Business (<https://www.wasmartbusiness.com/>) è una piattaforma
**italiana** che offre strumenti per la gestione di messaggistica su
**WhatsApp Business Platform (API in cloud)**, con funzioni di
marketing, automazione, invio campagne, assistenza clienti, notifiche,
ecc.

![](./assets/media/image571.png)

**ATTENZIONE! Per usufruire dell'integrazione tra Passweb ed WA Smart
Business è necessario attivare per prima cosa il relativo modulo su
Passstore**

Grazie a questa integrazione è possibile gestire da Passweb l'invio
automatico di messaggi Whatsapp in relazione ai seguenti eventi:

- **Notifica Stato Ordine**: messaggio inviato, all'intestatario del
  documento nel momento in cui l'ordine dovesse entrate in uno degli
  stati gestiti.

- **Notifica carrello abbandonato**: messaggio inviato a seguito della
  creazione di un carrello abbandonato all'utente cui risulta associato
  il carrello

- **Notifica invio messaggio**: notifica dell'inserimento di un nuovo
  messaggio in Area Riservata inviata al destinatario del messaggio
  stesso

- **Notifica lettura messaggio**: notifica di lettura di un messaggio
  inserito in Area Riservata inviata al mittente del messaggio

- **Notifica cambio stato attività**: notifica del cambio di stato di
  un'attività inserita in Area Riservata (sezione Agenda) inviata al
  creatore dell'attività stessa

- **Notifica presa visione attività**: la notifica di presa visione, da
  parte del relativo destinatario, di un'attività ad esso assegnata
  (sezione Agenda). Il destinatario della notifica sarà ovviamente il
  creatore dell'attività stessa

- **Promemoria attività**: notifica della scadenza di un attività
  assegnata ad un determinato utente in Area Riservata (sezione Agenda)

- **Notifica Upload File**: notifica di upload di un file nella sezione
  "Documenti" di Area Riservata inviata all'amministratore associato
  alla cartella in cui viene caricato il file

- **Notifica Download File / Presa visione File**: notifica di download
  (pulsante "Scarica") / presa visione (pulsante "Anteprima) di un nuovo
  file precedentemente caricato nella sezione Documenti dell'Area
  Riservata. Anche in questo caso il destinatario della notifica sarà
  l'amministratore associato alla cartella in cui si trova il file

Tutte le altre funzionalità offerte dalla piattaforma (es. collegamento
al Catalogo Facebook, messaggi Marketing per campagne prodotti ...)
potranno essere gestiti direttamente dal backend di WA Smart Business

Per maggiori informazioni in merito all'integrazione Passweb -- WA Smart
Business e alle possibilità da essa offerte, si rimanda al relativo
capitolo "*Passweb e WA Smart Business*" di questo manuale.

