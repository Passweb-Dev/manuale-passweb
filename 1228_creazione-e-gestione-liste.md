# CREAZIONE E GESTIONE LISTE



All'interno di MailChimp tutto gira attorno a tre concetti di
fondamentale importanza:

- **Liste:** una lista altro non è se non un elenco di iscritti alla
  propria newsletter. In questo senso MailChimp offre all'utente la
  possibilità di creare e gestire una o più liste di iscritti in maniera
  tale da poter organizzare secondo le proprie esigenze i vari contatti.
  All'interno di ogni lista sarà possibile inserire dei contatti in vari
  modi: manualmente, importandoli da elenchi in formato csv, da altri
  servizi on line ecc... **E' inoltre possibile associare ogni lista ad
  uno specifico form di iscrizione, che potrà poi essere inserito
  all'interno del proprio sito Passweb e che consentirà, quindi, alla
  relativa lista di popolarsi automaticamente a seguito delle iscrizioni
  effettuate all'interno di Passweb.**

- **Gruppi:** ad ogni lista possono essere associati uno o più gruppi di
  interesse cui potranno iscriversi i vari utenti in fase di
  registrazione, in modo tale da ricevere esclusivamente le notizie
  relative alle categorie selezionate. Un gruppo quindi altro non è se
  non una maniera per segmentare la propria lista di iscritti e per
  realizzare poi invii di mail selettivi e mirati.

- **Campagne:** una campagna altro non è se non l'invio di una
  determinata Newsletter ad un intera lista di iscritti o solamente ad
  alcuni gruppi.

In quest'ottica dunque, prima ancora di iniziare a pensare alle liste di
iscritti, la prima importante decisione da prendere riguarderà il tipo
di struttura che si vuole realizzare per poter gestire la propria
Newsletter: una sola lista senza gruppi di interesse, una lista con
specifici gruppi di interesse oppure più liste con o senza gruppi.

Cerchiamo quindi di capire innanzitutto in che tipo di situazioni
potrebbe essere utile adottare una soluzione piuttosto che un'altra.

**UN' UNICA LISTA PRIVA DI GRUPPI DI INTERESSE**

Questa soluzione dovrebbe essere adottata nel caso in cui si preveda di
inviare un solo tipo di newsletter a tutti gli iscritti e, ovviamente,
nel caso in cui si preveda di inviare ogni campagna all'intera lista.

In queste condizioni non è quindi richiesta nessuna suddivisione o
segmentazione della propria lista in diversi gruppi di interesse,
considerando che, comunque, verrà sempre inviata uno stesso tipo di mail
a tutti gli iscritti al servizio.

**UN' UNICA LISTA PRIVA CON SPECIFICI GRUPPI DI INTERESSE**

Questa soluzione dovrebbe essere adottata nel caso in cui si preveda di
inviare contenuti di tipo diverso a diversi gruppi di utenti iscritti al
servizio. Creando infatti degli specifici gruppi di interesse sarà poi
possibile effettuare degli invii mirati in modo tale fornire ai vari
utenti i soli contenuti per i quali hanno aderito al servizio. Nulla
vieta, comunque, in queste condizioni, e nel caso in cui ce ne sia la
necessità, di inviare una particolare campagna all'intera lista di
iscritti.

**PIU' LISTE**

Questa soluzione dovrebbe essere adottata, più che altro da grandi
agenzie di marketing che hanno necessità di inviare e-mail differenti
per clienti differenti. In queste condizioni andrebbe quindi creata una
lista per ogni cliente in maniera tale che i dati di un cliente non si
mescolino con quelli di un altro cliente ed in maniera tale che se un
cliente decida di cancellarsi dal servizio sia sufficiente eliminare la
relativa lista piuttosto che doversi scorrere un elenco di più iscritti
per individuare lo specifico utente da eliminare.

Una volta decisa la struttura da realizzare più adatta alle proprie
esigenze, sarà necessario procedere con la creazione delle varie liste.

In questo senso, considerando l'importanza di questa operazione
all'interno di tutto il servizio, MailChimp si preoccuperà di creare,
all'atto dell' attivazione del proprio account ed in maniera
completamente automatica, una prima lista che potrà poi essere
personalizzata secondo le proprie specifiche esigenze.

Nel caso in cui si decida, invece, di non utilizzare la lista di default
e di crearsene una propria, sarà necessario, per prima cosa, portarsi
alla pagina **"Lists"**

![\\\\doctohelp\\D\\ManPassweb_Ecommerce\\Videate\\mailchimp_step_8.bmp](./assets/media/image4.png)

dove verrà visualizzato l'elenco delle liste attualmente gestite
(inizialmente all'interno di questo elenco comparirà la sola lista di
default creata in automatico da MailChimp sulla base dei dati forniti in
fase di attivazione dell'account).

Per creare una nuova lista sarà quindi sufficiente cliccare sul pulsante
**"Create List"** presente sulla destra della pagina. In questo modo
comparirà, all'interno della stessa pagina, un'ulteriore sezione
attraverso la quale poter decidere, appunto, se creare o meno una nuova
lista.

![\\\\doctohelp\\D\\ManPassweb_Ecommerce\\Videate\\mailchimp_step_9.bmp](./assets/media/image5.png)

Cliccando quindi sul pulsante "**Create List**" verremo immediatamente
ricondotti al form di creazione della nuova lista

![\\\\doctohelp\\D\\ManPassweb_Ecommerce\\Videate\\mailchimp_step_10.bmp](./assets/media/image6.png)

all'interno del quale dovremo inserire alcuni dati indispensabili per la
creazione della lista stessa. In particolare, quindi, occorrerà indicare
uno specifico valore per i seguenti campi:

- **List name:** consente di impostare il nome della list a che si sta
  realizzando

- **Default from name:** consente di impostare il mittente che verrà
  visualizzato a default nelle mail inviate dalle varie campagne

- **Default from email:** consente di impostare l'indirizzo e-mail cui
  verranno inoltrate eventuali risposte dei destinatari della newsletter
  (potrebbe essere utile inserire all'interno di questo campo un
  indirizzo di tipo no-replay)

- **Default subject:** consente di impostare l'oggetto di default che
  verrà utilizzato nelle varie mail. Sarà comunque possibile specificare
  un oggetto differente all'atto della creazione delle varie campagne

- **Remind People How They Got On Your List:** all'interno di questo
  campo occorre specificare in maniera più o meno dettagliata la
  modalità in cui sono stati ottenuti gli indirizzi mail dei destinatari
  (Es. "Hai ricevuto questa newsletter perché ti sei iscritto al
  servizio di mailing list sul sito ......). Il testo inserito in questo
  campo può essere particolarmente utile per evitare di essere segnalati
  come spammer e di essere inseriti in qualche black list.

- **Copy Permission Reminder From Other List:** consente di copiare la
  "Permission Remider" (ossia la motivazione del perché un utente è
  iscritto a questa specifica lista) direttamente da un'altra lista
  precedentemente creata

- **Notifications** offre all'amministratore del servizio la possibilità
  di essere notificato via mail, ad uno specifico indirizzo, al
  verificarsi di diversi eventi, come ad esempio all'iscrizione di un
  nuovo utente (parametro **"One by One: subsrcrive notifications as
  they happen"**) oppure nel caso in cui un iscritto decida di
  cancellarsi dal servizio (parametro **"One by One: unsubsrcrive
  notifications as they happen"**)

- **Email format:** selezionando il parametro presente all'interno di
  questa sezione, i destinatari delle varie mail avranno la possibilità
  di decidere in che formato visualizzare la mail (in formato HTML,
  testuale o mobile)

Il pulsante **"Save"** presente nella parte bassa della pagina
consentirà di confermare i dati inseriti creando quindi la nuova lista.

A questo punto, dunque, la nostra nuova lista comparirà in elenco
assieme alle altre liste attualmente gestite all'interno del sito, e
potrà essere facilmente individuabile attraverso il nome che abbiamo
dato alla lista stessa in fase di configurazione.

Una volta creata, la nostra lista, potrà poi essere facilmente gestita
grazie ai collegamenti presenti nel menu contestuale visualizzato
cliccando sul pulsante raffigurante una piccola freccia rivolta verso il
basso e posto alla fine della riga relativa alla specifica lista.

![\\\\doctohelp\\D\\ManPassweb_Ecommerce\\Videate\\mailchimp_step_11b.bmp](./assets/media/image7.png)

In particolare la voce:

- **Manage Subscribers:** consente di accedere alle varie sezioni
  dell'applicazione che consentono di visualizzare e gestire gli
  iscritti alla lista in oggetto

- **Signup Forms:** mette a disposizione dell'utente i collegamenti alle
  varie sezioni dell'applicazione che consentono di gestire i vari Form
  di iscrizione collegati alla lista in esame.

- **Settings:** mette a disposizione dell'utente i collegamenti alle
  varie sezioni dell'applicazione che consentono di gestire le
  impostazioni di configurazione della lista in esame

Il pulsante **Stas** presente invece, per ogni singola lista, in
corrispondenza della lista stessa consente di accedere direttamente alla
sezione contenente le statistiche relative alla lista in oggetto

![\\\\doctohelp\\D\\ManPassweb_Ecommerce\\Videate\\mailchimp_step_11c.bmp](./assets/media/image8.png)

