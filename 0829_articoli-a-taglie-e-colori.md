# ARTICOLI A TAGLIE E COLORI



Tramite Passweb è possibile pubblicare su eBay anche articoli che
presentano fino a due diversi elementi di variazione.

In questo senso il classico esempio potrebbe essere quello di articoli
gestiti a

- **Taglie o a Colori**

- **Taglie e a Colori**

Nel primo caso (articoli a taglie o a colori) l'unico elemento di
variazione degli articoli (sia esso la taglia oppure il colore) potrà
esser gestito, **nel caso in cui Passweb sia collegato a Mexal**,
mediante la relativa Tabella Taglie del gestionale.

Nel secondo caso gli elementi di variazione possono essere due e dovrà
quindi essere utilizzata anche lato Mexal un' apposita struttura.

In queste condizioni uno dei due elementi di variazione (es. colore)
potrà essere gestito ancora una volta mediante la Tabella Taglie di
Mexal mentre l'altro potrà essere gestito mediante l'ultimo livello
della struttura utilizzata.

Nel caso in cui invece **il sito Passweb sia collegato ad uno dei
gestionali Ho.Re.Ca**., non essendo presente su questo tipo di
gestionali una Tabella Taglie, dovrà essere utilizzata, in ogni caso una
apposita struttura articoli e gli elementi di variazione potranno essere
gestiti con gli ultimi due livelli di questa stessa struttura (per
maggiori informazioni relativamente alla gestione degli articoli
strutturati si vedano le corrispondenti sezioni di questo manuale).

**ATTENZIONE!** Per poter pubblicare sulla piattaforma terza articoli
con elementi varianti sarà necessario gestire apposite inserzioni e
conseguentemente anche apposite liste di vendita.

Nei successivi capitoli di questo manuale vedremo quindi come creare e
gestire inserzioni e liste di vendita relative a questa particolare
tipologia di articoli.

