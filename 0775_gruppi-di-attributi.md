# GRUPPI DI ATTRIBUTI



La pagina **"Gruppi di Attributi"** accessibile dalla voce di menu
***"Catalogo -- Attributi Articoli - Gruppi"***, consente di organizzare
i singoli attributi in **gruppi** di attributi correlati tra loro (si
potrà creare ad esempio un gruppo "Hardware" con al suo interno gli
attributi "ram" "cpu" e "scheda video") in modo tale da facilitare poi
la creazione e la definizione dei vari Set di Attributi

**NOTA BENE**: un Gruppo di Attributi è soltanto un insieme logico di
singoli attributi e non ha nessuna particolare funzione se non quella di
facilitare e velocizzare la creazione e la gestione dei vari seti di
attributi che potranno poi essere associati alle diverse categorie
merceologiche gestite all'interno del sito.

All'interno di questa pagina verrà quindi visualizzata la maschera
**"Gruppi di Attributi"**

![\\\\doctohelp\\D\\ManPassweb_Ecommerce_Sviluppo\\Videate\\gruppi_attributi.bmp](./assets/media/image122.png){width="5.604166666666667in"
height="3.5256944444444445in"}

contenente l'elenco dei gruppi di Attributi attualmente gestiti
all'interno del sito.

Il pannello di Ricerca presente nella parte alta della maschera consente
di impostare uno specifico filtro di ricerca in modo tale da poter
selezionare fra tutti i gruppi presenti in elenco solo quelli che
soddisfano il filtro impostato.

I pulsanti presenti nella barra principale degli strumenti consentono
rispettivamente di:

**Nuovo**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_nuovo.bmp](./assets/media/image88.png){width="0.325in"
height="0.1951388888888889in"} ): consente di definire un nuovo gruppo
di attributi. Cliccando su questo pulsante verrà infatti visualizzata la
maschera "**Gruppo**"

![\\\\doctohelp\\D\\ManPassweb_Ecommerce_Sviluppo\\Videate\\nuovo_gruppo_attributi.bmp](./assets/media/image123.png){width="5.604166666666667in"
height="3.5256944444444445in"}

all'interno della quale poter definire le caratteristiche del gruppo in
oggetto.

In particolare per ogni gruppo sarà necessario indicare un valore per i
seguenti parametri:

- **Nome:** consente di definire il nome del Gruppo di Attributi che si
  sta realizzando

- **Etichetta del gruppo:** consente di specificare, in tutte le lingue
  gestite all'interno del sito, l'etichetta identificativa del gruppo di
  attributi che si sta realizzando. Tale etichetta verrà poi
  visualizzata all'interno del componente **"Set Attributi"** per
  identificare il gruppo di attributi in oggetto.

- **Attributi:** consente di definire quali attributi, tra quelli
  precedentemente codificati, dovranno far parte del gruppo che si sta
  realizzando. Per inserire un nuovo attributo all'interno del gruppo
  sarà sufficiente selezionarlo dall'elenco di sinistra ed inserirlo in
  quello di destra cliccando sul pulsante raffigurante una piccola
  freccia verde rivolta verso destra. Allo stesso modo per eliminare un
  attributo dal gruppo sarà sufficiente selezionarlo dal box di destra
  ed eliminarlo cliccando sul pulsante raffigurante una piccola freccia
  rossa rivolta verso sinistra.

> I pulsanti "**Freccia in su**" e "**Freccia in giù**" consentono
> invece di ordinare secondo specifiche necessità l'elenco degli
> attributi facenti parte del gruppo che si sta realizzando.

**Modifica Gruppo**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica.bmp](./assets/media/image43.png){width="0.3958333333333333in"
height="0.18819444444444444in"} ): consente di modificare le
caratteristiche del gruppo attualmente selezionato in elenco.

**Elimina Gruppo**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_elimina.bmp](./assets/media/image114.png){width="0.3506944444444444in"
height="0.18819444444444444in"} ): consente di eliminare il gruppo
attualmente selezionato in elenco. L'eliminazione del gruppo non
comporta in alcun modo l'eliminazione degli attributi facenti parte del
gruppo stesso

**Copia Gruppo**
(![\\\\doctohelp\\D\\ManPassweb_Ecommerce_Sviluppo\\Videate\\pulsante_copia_gruppo.bmp](./assets/media/image124.png){width="0.5652777777777778in"
height="0.1951388888888889in"} ): consente di effettuare una copia del
gruppo di attributi attualmente selezionato in elenco.

