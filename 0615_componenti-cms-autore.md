# COMPONENTI CMS -- AUTORE



Il Componente CMS **"Autore"**

![\\\\doctohelp\\D\\ManPassweb_Ecommerce_Sviluppo\\Videate\\cms_componente_autore_res.bmp](./assets/media/image68.png){width="2.545138888888889in"
height="2.765972222222222in"}

consente di visualizzare, per ogni singola notizia presente all'interno
del componente CMS di livello superiore, l'autore della notizia stessa.

> **NOTA BENE:** l'autore di ogni singola notizia corrisponde
> esattamente all'utente del Wizard di Passweb con cui è stata redatta
> la notizia stessa.

A livello di configurazione, una volta inserito il Componente
all'interno della pagina web, verrà aperta in automatico **la sua
maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_cms_autore_configurazione_res.bmp](./assets/media/image69.png){width="4.616666666666666in"
height="2.077777777777778in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di indicare il nome del componente Autore che si sta
realizzando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

**Abilita Link:** se selezionato trasformerà il nome dell'autore
pubblicato all'interno della notizia in un link alla pagina definita, in
fase di configurazione del corrispondente componente CMS di livello
superiore, come "**Pagina di destinazione per l'Archivio News**".
Cliccando su questo elemento, l'utente verrà quindi automaticamente
ricondotto al relativo archivio di notizie già filtrate sulla base
dell'autore inizialmente selezionato

> **NOTA BENE:** affinché il filtro per autore possa essere applicato in
> maniera corretta è indispensabile che per il corrispondente componente
> "Archivio News" sia stato selezionato il parametro "Abilita Filtro
> Autore", parametro questo che di fatto rende il relativo Archivio
> filtrabile sulla base dell'autore delle varie notizie.

**Informazione da visualizzare:** consente di selezionare che tipo di
informazioni visualizzare, per ogni singola notizia, in relazione
all'autore della notizia stessa. E' possibile selezionare uno dei
seguenti valori: Nome, Nome e Cognome, Username (sono i valori
dell'utente del Wizard di Passweb con cui è stata redatta la
corrispondente notizia)

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

