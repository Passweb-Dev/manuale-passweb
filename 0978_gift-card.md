# GIFT CARD



**ATTENZIONE! Per poter attivare la gestione delle Gift Card è
necessario acquistare il relativo modulo**

All'interno di Passweb è possibile attivare e gestire le seguenti e
tipologie di Gift Card:

- **Fisiche --** disponibili per tutte le tipologie di siti Ecommerce

- **Virtuali -** disponibili per tutte le tipologie di siti Ecommerce

- **Ho.Re.Ca. -** disponibili solo per i siti Ecommerce collegati al
  gestionale Beauty

La tipologia indicata determinerà poi anche il modo in cui la Carta
Regalo verrà effettivamente gestita.

Per quel che riguarda le **Gift Card Fisiche o Virtuali**, una prima
cosa di fondamentale importanza da mettere subito in evidenza è che
questo tipo di carte regalo altro non sono se non semplici articoli di
magazzino marcati però in maniera tale che l'applicazione possa
riconoscerli come "articoli di tipo Gift Card" e possa quindi attivare,
in relazione ad essi, le corrispondenti modalità di gestione.

**ATTENZIONE!** Considerando che all'interno del gestionale non esistono
articoli di tipo "Gift Card", tale marcatura dovrà essere effettuata
direttamente dal Wizard di Passweb.

In generale dunque, per poter creare un articolo di tipo Gift Card
(Fisica o Virtuale) sarà necessario:

- Codificare all'interno del Wizard di Passweb (sezione "*Utenti -- Gift
  Card*") le carte regalo che si intende gestire

- Esportare all'interno del sito un normale articolo di magazzino

- Accedere sul Wizard di Passweb all'anagrafica di questo stesso
  articolo (maschera "**Dati Articolo**")

- Utilizzare il campo "**Gift Card**" per associare all'articolo in
  esame una specifica carta regalo, selezionandola tra quelle
  precedentemente codificate

![](./assets/media/image297.png)

Nello specifico poi una **Gift Card Fisica** è la classica carta regalo
su cui dovrà essere stampato il relativo codice di attivazione. Essendo
un prodotto fisico a tutti gli effetti la sua gestione sarà interamente
manuale, la consegna all'acquirente avverrà mediante uno dei metodi di
spedizioni gestiti all'interno del sito e sarà poi cura dell'acquirente
stesso consegnarla all'effettivo beneficiario come meglio crede.

Il processo di creazione e gestione di una Gift Card Fisica,
generalmente, dovrà quindi passare attraverso i seguenti step:

- Creazione della Gift Card Fisica dal Back End di Passweb -- sezione
  "***Utenti -- Gift Card***"

- Creazione di uno o più articoli di tipo "Gift Card" da mettere in
  vendita all'interno del sito -- maschera "***Dati Articolo***" (Back
  End di Passweb)

- Creazione dei codici da stampare sulla Gift Card dal Back End di
  Passweb -- sezione *"**Utenti -- Gift Card - Codici***"

- Attivazione dei codici generati -- sezione *"**Utenti -- Gift Card -
  Codici***"

> **ATTENZIONE!** L'attivazione dei codici da associare e stampare sulle
> Gift Card fisiche è un passaggio di fondamentale importanza. Eventuali
> codici stampati infatti su Gift Card fisiche e non attivati non
> potranno essere riscattati dagli acquirenti / beneficiari

- Acquisto della Gift Card sul front end del sito secondo le normali
  procedure di acquisto attive per un qualsiasi altro prodotto

- Consegna della Gift Card all'acquirente secondo uno dei metodi di
  spedizione gestiti all'interno del sito

- Eventuale consegna della Gift Card all'effettivo beneficiario (a
  carico dell'acquirente)

- Riscatto del codice di attivazione da parte del beneficiario della
  carta regalo (previa registrazione sul sito)

> **ATTENZIONE!** per poter effettuare questo passaggio è necessario
> aver attivato e configurato correttamente la pagina "**Gift Card**"

- Utilizzo del saldo residuo sulla Gift Card per effettuare acquisti
  all'interno del sito

A differenza delle carte fisiche le **Gift Card Virtuali** non verranno
considerate come dei veri e propri prodotti fisici per cui il loro
processo di gestione e attivazione sarà fondamentalmente diverso da
quello appena analizzato. Ciò non toglie ovviamente che per poter essere
venduta sullo store online anche una Gift Card Virtuale dovrà comunque
essere associata ad un normale articolo codificato all'interno del
gestionale e correttamente gestito anche all'interno del sito.

Nello specifico il processo di creazione e gestione di una Gift Card
Virtuale dovrà passare attraverso i seguenti step:

- Creazione della Gift Card Virtuale dal Back End di Passweb -- sezione
  "***Utenti -- Gift Card***"

- Creazione di uno o più articoli di tipo "Gift Card" da mettere in
  vendita all'interno del sito -- maschera "***Dati Articolo***" (Back
  End di Passweb)

- Acquisto della Gift Card sul front end del sito secondo le normali
  procedure di acquisto attive per un qualsiasi altro prodotto.

> **ATTENZIONE!** Considerando che le Gift Card Virtuali sono articoli
> che non richiedono spedizione, se in carrello dovessero essere
> presenti soltanto articoli di questo tipo, passando poi in Checkout la
> sezione relativa alla selezione della modalità di spedizione verrà
> automaticamente nascosta. In queste condizioni, ovviamente, l'ordine
> inserito all'interno del gestionale sarà privo di qualsiasi vettore
> e/o spesa di trasporto.

- Evasione dell'ordine lato gestionale ed esportazione sul sito
  (mediante sincronizzazione) del relativo documento (FT / RI).

> In questa fase il programma riconoscerà la presenza in fattura /
> corrispettivo di articoli marcati come Gift Card Virtuali, per
> ciascuno di essi verrà generato e attivato automaticamente il relativo
> codice da utilizzare per il riscatto e, contestualmente, verrà inviata
> una mail all'acquirente per notificargli l'avvenuta attivazione delle
> Gift Card acquistate.
>
> L'esercente non dovrà quindi preoccuparsi di creare o attivare
> manualmente i codici delle Gift Card perché sarà tutto gestito in
> automatico dalla procedura

- Una volta ricevuta la mail di attivazione, l'acquirente potrà poi
  condividere con l'effettivo beneficiario della carta regalo e come
  meglio crede (mail, applicazioni di messaggistica, social ...), il
  link di attivazione della Gift Card stessa prelevandolo dalla mail di
  attivazione (se correttamente configurata) o dal dettaglio dell'ordine
  da lui effettuato all'interno del nostro store on line.

- Utilizzo da parte del beneficiario del link di condivisione della Gift
  Card e conseguente riscatto della stessa (previa registrazione sul
  sito)

> **ATTENZIONE!** per poter effettuare questo passaggio è necessario
> aver attivato e configurato correttamente la pagina "**Gift Card**"

- Utilizzo del saldo residuo sulla Gift Card per effettuare acquisti
  all'interno del sito

Infine le **Gift Card di tipo Ho.Re.Ca.** disponibili, come
precedentemente evidenziato, soltanto per i siti Ecommerce collegati a
Beauty, verranno utilizzate per gestire l'acquisto di Voucher (Buoni
Regalo) che, **all'interno del sito, potranno poi essere spesi solo ed
esclusivamente in fase di prenotazione / pagamento** **di uno o più
trattamenti.**

**In conseguenza di ciò questa particolare tipologia di carta regalo
verrà attivata e gestita in maniera sostanzialmente diversa rispetto a
quello che avviene per una Gift Card Fisica o Virtuale.**

Per maggiori informazioni in merito si veda quanto indicato all'interno
del relativo capitolo ('Gift Card Ho.Re.Ca.') di questo manuale

