# NEWSLETTER



Oltre all'invio di dati Ecommerce relativamente a Carrelli Abbandonati e
Ordini effettuati all'interno del sito, l'integrazione Passweb -- Active
Campaign consente anche di gestire nativamente (mediante appositi
componenti Passweb) il processo di iscrizione al sistema di Newsletter
creato all'interno di ActiveCampaign

**ATTENZIONE!** per quel che riguarda la Newsletter, a differenza di
MailChimp, l'integrazione con ActiveCampaign prevede unicamente la
possibilità di inviare alla piattaforma terza gli utenti che decidono di
iscriversi / eliminarsi dal servizio.

Questo tipo di integrazione non prevede quindi la sincronizzazione e/o
l'importazione direttamente su Passweb di liste di iscritti o template
di Newsletter, così come non prevede neppure la possibilità di inviare
campagne di alcun tipo operando direttamente dal back end di Passweb.

**La gestione del sistema di Newsletter (creazione liste, template,
campagne ecc...) è demandata interamente alla piattaforma terza e dovrà
quindi avvenire operando direttamente all'interno di ActiveCampaign**

In sostanza quello che l'integrazione consente di fare sotto questo
punto di vista è utilizzare determinati componenti Passweb per creare,
in maniera nativa, form di iscrizione / disiscrizione alla Newsletter
inviando, ovviamente, alla piattaforma terza tutti i dati inseriti dagli
utenti all'interno di questi stessi form.

