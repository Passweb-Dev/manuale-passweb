# SINCRONIZZAZIONE VARIATI



Questo tipo di sincronizzazione **può essere lanciata indifferentemente
da Mexal e da Passweb** e consente di sincronizzare, oltre alle tabelle
accessorie (es. Listini, Categorie Merceologiche, Pagamenti, Vettori,
Nature Articolo ecc...), **i soli Articoli, i soli Clienti e le sole
Particolarità (prezzo/sconto/provvigioni) che si è deciso di gestire sul
sito e che, in Mexal, risultano variati rispetto all'ultima
sincronizzazione terminata correttamente**.

**NOTA BENE**: per maggiori informazioni relativamente a come impostare
un articolo e/o un cliente affinché questo possa essere esportato e
gestito sul sito si veda l'apposita sezione di questo manuale (es.
"Configurazione gestionale -- Attivazione Passweb -- Funzionalità Mexal
Articoli / Funzionalità Mexal Clienti")

In relazione a questo tipo di operazione occorre inoltre considerare
che:

- **Le tabelle accessorie** (es. Listini, Categorie Merceologiche,
  Pagamenti, Vettori, Nature Articolo ecc...) **vengono sincronizzate
  ogni volta che viene effettuata questo tipo di operazione**
  indipendentemente dal fatto che siano state o meno variate rispetto
  all'ultima sincronizzazione terminata correttamente.

> **ATTENZIONE!** Nel caso in cui la necessità sia quella di riportare
> sul sito i dati delle tabelle accessorie, a seguito ad esempio della
> codifica di un nuovo pagamento, di una nuova categoria merceologica
> ecc ..., si consiglia, ovviamente, di effettuare sempre una
> Sincronizzazione per Variati.
>
> L'alternativa sarebbe infatti quella di lanciare una "Sincronizzazione
> Totale" (la Sincronizzazione Parziale non prende in esame i dati delle
> tabelle accessorie) che però essendo relativa a tutti gli articoli, i
> clienti e le particolarità gestite sul sito indipendentemente dal
> fatto che siano state variate o meno, potrebbe richiedere molto più
> tempo.

**ATTENZIONE!** Come precedentemente evidenziato nel momento in cui
dovessero risultare variati, rispetto all'ultima sincronizzazione,
articoli, clienti e/o particolarità, Mexal si predisporrà
automaticamente per eseguire questo tipo di operazione **lasciando
comunque all'utente la possibilità di forzare una sincronizzazione
totale (pulsante "Tutti")**.

![\\\\doctohelp\\D\\ManPassweb_Ecommerce\\Videate\\sincronizzazione_variati_0.bmp](./assets/media/image181.png){width="2.9743055555555555in"
height="1.5131944444444445in"}

Per maggiori informazioni in merito a come lanciare questo tipo di
sincronizzazione si vedano i successivi capitoli di questo manuale

**NOTA BENE**: **ogni Sincronizzazione per Variati terminata
correttamente viene scalata dal monte sincronizzazioni disponibili da
contratto.**

