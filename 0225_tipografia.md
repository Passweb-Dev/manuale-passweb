# TIPOGRAFIA



Nei precedenti capitoli abbiamo messo in evidenza come uno dei capisaldi
nella realizzazione di un sito responsivo, sia quello di non utilizzare
mai, se non strettamente necessario, delle dimensioni fisse in pixel
cercando invece di ragionare sempre in termini percentuali.

Questo è un concetto generale che non vale solo per il dimensionamento
in larghezza dei vari elementi presenti all'interno di una pagina, ma
che deve essere preso in considerazione, ad esempio, anche per la
tipografia del sito.

**Anche l' unità di misura utilizzata per definire la dimensione dei
font deve quindi essere un'unità di misura percentuale.**

Prima di procedere oltre è opportuno fare un minimo di chiarezza sulle
diverse unità di misura che possono essere adottate, mediante lo style
editor di Passweb, in una qualsiasi Variante Responsiva.

