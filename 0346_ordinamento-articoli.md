# ORDINAMENTO ARTICOLI



Come evidenziato nel precedente capitolo il parametro "**Visualizza
Ordinamento**" presente nella maschera di configurazione del componente
"Popolarità Prodotto", consente se selezionato, di visualizzare, lato
sito, una combo box contenente l'elenco degli elementi sulla base dei
quali poter effettuare l'ordinamento degli articoli presenti all'interno
del componente (esattamente allo stesso modo di quanto già evidenziato
per il componente "Catalogo E-Commerce").

Anche in questo caso, come già per il Catalogo Ecommerce la combo box di
selezione sarà preceduta da un testo indicativo, "Ordina per:",
modificabile nella sezione "Gestione Testi/Messaggi Sito" del Wizard
agendo sulla relativa voce del componente in oggetto.

**ATTENZIONE:** l'ordinamento iniziale è sempre determinato sulla base
della specifica modalità di funzionamento del componente determinata
sulla base di quanto impostato per il parametro "Tipologia".

**I criteri di ordinamento impostabili all'interno della sezione
"Gestione Campi di Ordinamento" sono quindi criteri secondari che
avranno effetto solo ed esclusivamente sugli articoli che hanno
ricevuto, ad esempio, lo stesso esatto numero di visite o che compaiono
lo stesso numero di volte all'interno degli ordini attualmente presenti
in Passweb.**

> **NOTA BENE:** nel caso in cui il componente sia paginato un'eventuale
> variazione del campo di ordinamento riporterà il componente stesso
> alla prima pagina.

Inoltre l'ordinamento secondario non verrà mantenuto in fase di
navigazione del sito. Questo significa dunque che, se dopo aver
modificato l'ordinamento del componente si dovesse continuare la
navigazione del sito cambiando pagina, al ritorno nella pagina che
ospita il componente in oggetto questo verrà riportato nelle sue
condizioni iniziali.

La sezione **"Gestione Campi di Ordinamento"** consente dunque di
definire i criteri di ordinamento "secondari" per gli articoli presenti
all'interno del componente.

![](./assets/media/image13.png)

Per maggiori informazioni relativamente a come poter impostare e gestire
i campi di ordinamento si veda anche quanto indicato all'interno del
capitolo "*Componenti Ecommerce -- Componente Catalogo Ecommerce --
Configurazione -- Ordinamento Articoli*" di questo manuale

**NOTA BENE:** è obbligatorio indicare un ordinamento di default. Nel
caso in cui questo non dovesse essere indicato al salvataggio del
componente verrà visualizzato un apposito messaggio di errore.

Si ricorda infine, come evidenziato anche all'interno del precedente
capitolo, che nel momento in cui il componente dovesse essere utilizzato
per inserire all'interno del sito le Raccomandazioni Clerk, **la sezione
"Gestione Campi di Ordinamento" non verrà visualizzata** e l'ordinamento
dei prodotti presenti all'interno del componente sarà dettato
esclusivamente dalla specifica Raccomandazione Clerk effettivamente
implementata

