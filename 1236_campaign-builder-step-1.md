# CAMPAIGN BUILDER -- STEP 1



![\\\\doctohelp\\D\\ManPassweb_Ecommerce\\Videate\\mailchimp_step_46.bmp](./assets/media/image27.png)

In questo STEP è necessario selezionare, tra le liste precedentemente
realizzate, quella cui si vuole inviare la campagna, decidendo, inoltre
se tale campagna dovrà essere inviata a tutti gli iscritti alla lista o
solamente ad alcuni di essi.

Nel primo caso (invio della campagna a tutti gli iscritti) sarà
sufficiente selezionare l'opzione **"Send To Entire List"**

![\\\\doctohelp\\D\\ManPassweb_Ecommerce\\Videate\\mailchimp_step_47.bmp](./assets/media/image28.png)

Nel caso in cui invece l'esigenza sia quella di inviare la campagna solo
ed esclusivamente ad alcuni iscritti alla lista, sarà necessario
selezionare l'opzione **"Send to a group or new segment",** aprendo così
un'ulteriore sezione all'interno della quale sarà possibile impostare il
filtro di selezione dei destinatari.

![\\\\doctohelp\\D\\ManPassweb_Ecommerce\\Videate\\mailchimp_step_48.bmp](./assets/media/image29.png)

Per poter creare un nuovo filtro occorrerà per prima cosa impostare un
valore per il campo "**Subsribers match"** selezionandolo tra le due
possibili opzioni:

- **any:** selezionando questo valore non faremo altro che dire all'
  applicazione di considerare come risultato del filtro tutti gli utenti
  che soddisfano una qualsiasi delle condizioni sotto elencate (filtro
  in **OR**)

- **all:** selezionando questo valore non faremo altro che dire
  all'applicazione di considerare come risultato del filtro i soli
  utenti che soddisfano tutte le condizioni sotto elencate (filtro in
  **AND**)

Fatto questo sarà poi necessario specificare le varie condizioni del
filtro.

In questo senso MailChimp offre la possibilità di impostare diversi tipi
di condizioni, selezionando le diverse possibili opzioni dal relativo
menu a tendina.

In particolare, considerando anche l'integrazione con Passweb, sarà
possibile impostare un filtro sui seguenti campi:

- **Email Adress / First Name / Last name ecc ...:** il filtro potrà
  essere impostato, in generale su di uno qualsiasi dei campi inseriti
  nel form di registrazione. Ad esempio, si potrebbe pensare di inserire
  nel form di registrazione al servizio un campo di tipo Data da
  utilizzare poi come condizione di filtro per realizzare delle campagne
  con offerte speciali per tutti gli utenti nati in uno specifico mese
  piuttosto che in uno specifico giorno.

- **Date Added**: consente di impostare il filtro in base alla data di
  iscrizione al servizio. In questo modo potranno, ad esempio, essere
  inviate delle campagne soltanto ai nuovi iscritti senza doverle quindi
  re inviare anche a chi le aveva già ricevute in precedenza.

- **Last Changed**: consente di impostare il filtro in base alla data di
  modifica del profilo utente.

- **Gruppi di interesse**: nel caso in cui siano stati creati ed
  associati alla lista attualmente selezionata dei gruppi di interesse,
  sarà poi possibile impostare il filtro sulla base dell'appartenenza o
  meno degli utenti ai vari gruppi

A seconda del tipo di campo selezionato potranno poi variare gli
operatori relazioni (is, is not, after ecc ...) disponibili per la
realizzazione dei filtro ed anche le modalità di inserimento dei valori
necessari per poter o meno verificare la specifica condizione.

Una volta definite tutte le condizioni desiderate il pulsante **"Use
Segment"** imposterà la campagna in modo tale da inviarla ai soli utenti
che soddisfano il filtro impostato.

**In ogni caso prima di inviare una campagna ad un'intera lista o solo
ad alcuni utenti, sarà necessario terminare la configurazione della
campagna stessa.**

Una volta selezionata la lista desiderata, ed eventualmente impostato il
filtro di selezione utenti, occorrerà quindi cliccare sul pulsante
"**Next**", presente nella parte bassa della pagina per passare allo
step successivo

![\\\\doctohelp\\D\\ManPassweb_Ecommerce\\Videate\\mailchimp_step_50.bmp](./assets/media/image30.png)

