# RAIFFEISEN



Questa modalità di pagamento online viene riconosciuta e gestita da
tutte le banche che utilizzano il gateway di pagamento **"Raiffeisen"**.

Per poter attivare questa specifica modalità di pagamento in Passweb
sarà necessario:

1.  Codificare all'interno della Tabella Pagamenti del gestionale uno
    specifico pagamento al quale poter poi agganciare il pagamento on
    line in oggetto assegnandogli, ad esempio, la descrizione RAIFFEISEN

2.  Effettuare una sincronizzazione sito -- gestionale in modo tale da
    rendere disponibile questo nuovo pagamento anche in Passweb
    all'interno della maschera **"Lista dei Metodi di Pagamento"**
    precedentemente esaminata.

3.  Attivare questa nuova modalità di pagamento secondo quanto descritto
    nel capitolo *"Configurazione Modalità di Pagamento"* di questo
    manuale.

4.  Impostare in maniera corretta i parametri specifici per questa
    particolare modalità di pagamento.

In particolare per poter eseguire quest'ultimo passaggio sarà necessario
selezionare il pagamento in oggetto all'interno della maschera **"Lista
dei Metodi di Pagamento"** e cliccare sul pulsante "**Modifica
Pagamento**", presente nella barra degli strumenti.

Verrà quindi visualizzata la maschera di configurazione e
personalizzazione del pagamento, all'interno della quale sarà necessario
impostare, oltre ai parametri classici di configurazione del pagamento,
anche quelli specifici del gateway attualmente considerato e presenti
all'interno della sezione "**Parametri Gateway**"

![\\\\doctohelp\\D\\ManPassweb_Ecommerce_Sviluppo\\Videate\\configurazione_raiffeisen.bmp](./assets/media/image187.png)

Nel caso specifico il parametro:

- **Ambiente del Gateway:** permette di definire se utilizzare come
  ambiente del pagamento, l'ambiente di test (da utilizzare solo ed
  esclusivamente in fase di sviluppo del sito) oppure l'ambiente reale
  di produzione.

- **Merchant ID:** codice identificativo del negozio fornito dalla banca
  all'atto dell'adesione al servizio

**NOTA BENE**: il dato da inserire all'interno del campo Merchant ID non
è reperibile sul gestionale ma viene fornito direttamente all'esercente
dalla banca, al momento della sua adesione al servizio offerto.
Un'eventuale discordanza tra i dati inseriti e quelli forniti
all'esercente dalla banca, renderà impossibile agli utenti del sito
utilizzare questa modalità di pagamento.

