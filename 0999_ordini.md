# ORDINI



La voce del Menu Principale **"Ordini"** consente di gestire tutto ciò
che riguarda gli Ordini effettuati all'interno del proprio sito
E-commerce, dall'impostazione dei principali parametri di
configurazione, alla gestione dei punti vendita, delle modalità di
pagamento, delle spese di trasporto, dei buoni sconto, delle promozioni
ecc...

La sezione **Ordini** del Menu principale si suddivide dunque in aree
distinte identificate ed accessibili dalle rispettive voci di menu:

- **Metodi di Pagamento:** all'interno di questa sezione è possibile
  impostare e configurare le diverse modalità di pagamento che dovranno
  essere abilitate all'interno del sito

- **Metodi di Trasporto:** all'interno di questa sezione è possibile
  impostare e configurare le diverse modalità di calcolo delle spese di
  trasporto che dovranno essere abilitate all'interno del sito

- **Punti Vendita:** all'interno di questa sezione è possibile impostare
  e configurare i vari punti vendita che dovranno poi essere associati a
  determinati metodi di trasporto (in maniera tale da poter realizzare
  dei trasporti di tipo "ritiro in sede")

- **Spese Accessorie:** all'interno di questa sezione è possibile
  definire e gestire diverse spese accessorie che potranno poi essere
  applicate agli ordini effettuati all'interno del sito.

- **Consegne:** all'interno di questa sezione è possibile definire e
  gestire le diverse tipologie di "Consegna a domicilio" che potranno
  poi essere associate alle modalità di spedizione gestite all'interno
  del sito

- **Promozioni:** all'interno di questa sezione è possibile definire e
  gestire eventuali promozioni e/o codici sconto da utilizzare
  all'interno del proprio sito E-commerce.

- **Tasse:** all'interno di questa sezione è possibile definire e
  gestire eventuali tasse addizionali (es. CONAI, RAEE ecc...) che
  dovranno poi essere applicate agli ordini effettuati all'interno del
  sito.

- **Zone**: all'interno di questa sezione è possibile definire Zone di
  Spedizione che potranno poi essere associate alle Promozioni in
  Carrello ai Buoni Sconto e / o alle Regole di raccolta punti.

- **Ordini:** all'interno di questa sezione è possibile monitorare e
  gestire tutti gli ordini effettuati sul sito e-commerce oltre che,
  ovviamente, impostare tutti i parametri di configurazione necessari
  per specificare come dovranno essere gestiti questi documenti
  all'interno del sito web e come questi stessi ordini dovranno poi
  essere inseriti all'interno del gestionale.

- **Resi:** all'interno di questa sezione è possibile monitorare e
  gestire tutti i documenti di Reso. Da questa sezione è inoltre
  possibile impostare tutti i parametri necessari per specificare come,
  tali documenti, dovranno essere gestiti all\'interno del proprio sito
  E-commerce e come dovranno poi essere inseriti all'interno del
  gestionale.

- **Matrici (solo per siti collegati a Mexal):** all'interno di questa
  sezione è possibile monitorare e gestire tutti i documenti di tipo
  Matrice creati all'interno del gestionale ed esportati sul sito.

- **Prenotazioni (solo per siti collegati ad uno dei gestionali
  Ho.Re.Ca):** attraverso questa sezione dell'applicazione è possibile
  monitorare e gestire, direttamente all'interno del Back End di
  Passweb, tutte le prenotazioni di trattamenti e/o servizi effettuate
  dai vari clienti sul sito web e memorizzate quindi all'interno del
  corrispondente gestionale Ho.Re.Ca.

