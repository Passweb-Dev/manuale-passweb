# PARAMETRI COOKIE PRIVACY



All'interno della sezione "**Parametri Cookie Privacy**" è possibile
decidere di abilitare un apposito banner mediante il quale poter gestire
**l'Informativa breve** e avvisare quindi gli utenti del sito
relativamente all'utilizzo dei cookies.

![\\\\doctohelp\\D\\ManPassweb_Ecommerce_Sviluppo\\Videate\\variante_cookie_res.bmp](./assets/media/image27.png){width="4.395833333333333in"
height="3.1791666666666667in"}

**ATTENZIONE!** **Il solo banner Passweb non è sufficiente a soddisfare
la vigente normativa in materia di Privacy e Gestione dei Cookie. Per
evitare possibili sanzioni si consiglia quindi di adeguarsi alla
normativa corrente utilizzando una delle piattaforme CMP (Cookie Manager
Platform) attualmente integrabili in Passweb (es. Iubenda, Cookiebot
...)**

Il parametro:

**Abilita Popup dei Cookie:** consente, se selezionato, di abilitare
all'interno del proprio sito un nuovo contenitore strutturale utilizzato
per gestire il messaggio informativo sull'utilizzo dei cookie

![\\\\doctohelp\\D\\ManPassweb_Ecommerce\\Videate\\contenitore_cookie_res.bmp](./assets/media/image28.png){width="5.067361111111111in"
height="3.372916666666667in"}

**ATTENZIONE!** A differenza dei normali contenitori strutturali della
pagina, il contenitore "**Privacy Cookie Popup**" non consente
l'inserimento e/o l'eliminazione di altri componenti Passweb.

A livello di componenti infatti il contenuto di questo contenitore
strutturale è gestito in automatico dall'applicazione, prevede la
presenza di un testo informativo, di due distinti pulsanti (uno per
l'accettazione dell'informativa e uno per il collegamento ad una pagina
del sito con maggiori informazioni relativamente alle specifiche
condizioni in materia di trattamento dei dati) e **non può in alcun modo
essere modificato**.

A livello grafico gli elementi presenti all'interno di questo
contenitore possono invece essere stilizzati utilizzando lo Style Editor
di Passweb così come avviene per un qualsiasi altro elemento gestito
all'interno del proprio sito.

**Il testo del messaggio informativo può essere personalizzato, in tutte
le lingue gestite, agendo direttamente dalla sezione "Testi / Messaggi
del Sito" (*Testi Generici -- Cookie Privacy*)**

**Visualizza Popup:** permette di decidere se visualizzare il
contenitore con l'informativa per la gestione dei cookies nella parte
alta o bassa della pagina web

**Pagina di informazione dei cookie per la Privacy:** consente di
definire quella che dovrà essere la pagina del sito all'interno della
quale dovrà essere pubblicata l'Informativa estesa per la gestione dei
cookie (Cookie Policy)

**ATTENZIONE!** Impostando una specifica pagina per il parametro in
esame, all'interno del contenitore utilizzato per gestire l'informativa
sull'utilizzo dei cookie, verrà visualizzato, oltre al pulsante di
accettazione, anche un pulsante "**Informazioni**" utilizzato per
condurre l'utente alla specifica pagina impostata.

**Nel caso in cui non sia stata impostata nessuna pagina per questo
parametro il contenitore utilizzato per gestire l'informativa
sull'utilizzo dei cookie conterrà il solo pulsante di accettazione**

Nel momento in cui si dovesse decidere di abilitare questa particolare
funzionalità, soddisfacendo così alla normativa vigente in materia di
utilizzo dei cookie, la prima volta che un nuovo utente visiterà il
nostro sito, verrà automaticamente visualizzata l'informativa in esame.

![\\\\192.168.0.84\\d\$\\ManPassweb_Ecommerce\\Videate\\informativa_cookie.bmp](./assets/media/image29.png){width="5.716666666666667in"
height="2.9180555555555556in"}

Cliccando sul pulsante di accettazione **o comunque navigando in una
qualsiasi altra pagina del sito, l'utente avrà di fatto dato il suo
consenso all'utilizzo dei cookie**. Contestualmente verrà quindi salvato
sul computer dell'utente un apposito cookie in maniera tale da
memorizzare la scelta effettuata e non visualizzare più, in successive
visite, la stessa informativa.

**ATTENZIONE! l'attivazione del banner per la gestione dell' Informativa
breve può non essere sufficiente, da solo, a soddisfare la normativa
europea sulla gestione dei cookie. Oltre a ciò sarà infatti necessario
attivare e gestire correttamente anche il blocco preventivo dei cookie**

Per maggiori informazioni in merito si veda anche quanto indicato
all'interno del relativo capitolo di questo manuale ("*GDPR -- Gestione
e blocco preventivo dei cookie*")

