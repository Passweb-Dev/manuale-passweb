# PROCEDURA DI CANCELLAZIONE DAL SERVIZIO DI NEWSLETTER



**E' buona norma inserire all'interno di ogni mail inviata con le varie
campagne il link per la cancellazione al servizio.**

La cancellazione al servizio può avvenire sia all'interno del proprio
sito Passweb, mediante il componente "Iscrizione Newsletter" configurato
appunto per la gestione del form di cancellazione, oppure nella relativa
pagina web realizzata e gestita con MailChimp.

Selezionando uno dei template preconfezionati di MailChimp il link al
form di cancellazione verrà inserito automaticamente in fondo alla mail
e, a default, farà riferimento all'apposita pagina gestita direttamente
da MailChimp.

Nel caso in cui si desideri gestire anche la cancellazione al servizio
di Newsletter direttamente all'interno del proprio sito Passweb, occorre
quindi modificare tale link.

