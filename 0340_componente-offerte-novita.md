# COMPONENTE OFFERTE -- NOVITA'



Il Componente **"Offerte/Novità"** **può essere inserito in una
qualsiasi pagina del sito, sia essa una pagina di tipo E-Commerce, di
tipo Catalogo/Prodotto o ancora una pagina Generica**

![](./assets/media/image16.png)

Tale componente potrà essere utilizzato, essenzialmente, in due modi
differenti:

a)  Può essere collegato alle tre Funzionalità Articolo **"Articoli in
    Offerta" "Articoli novità"** e **"Articoli fine serie"**.

> Nel caso di **siti Ecommerce collegati a Mexal** tali funzionalità
> sono attivabili e gestibili direttamente all'interno del gestionale

![](./assets/media/image17.png)

> Nel caso invece di **siti Ecommerce collegati ad uno dei gestionali
> Ho.Re.Ca.** i campi mediante i quali poter marcare un articolo come in
> Offerta, in Fine Serie o come articolo Novità sono presenti
> nell'Anagrafica del relativo articolo all'interno della sezione "Lista
> Articoli e Listini"

![](./assets/media/image18.png)

> ***NOTA BENE:** per maggiori informazioni in merito alla gestione
> degli articoli in Offerta, Novità e/o Fine Serie si vedano anche i
> capitoli "Configurazione Gestionale -- Mexal Parametri di
> Configurazione Gestionale -- Mexal Attivazione Passweb -- Funzionalità
> Articoli -- Gestione articoli in Offerta/Novità/Fine Serie" e
> "Configurazione Gestionale -- Ho.Re.Ca Parametri di Configurazione
> Gestionale --Funzionalità Articoli --Articoli in Offerta/Novità/Fine
> Serie" di questo manuale.*
>
> In queste condizioni sarà quindi possibile creare degli appositi box
> all'interno dei quali verranno visualizzati, tra tutti gli articoli
> presenti in catalogo, solamente quelli che sono stati marcati come
> articoli in Offerta, come articoli Novità o ancora come articoli in
> Fine Serie.
>
> Sarà poi l'utente in fase di configurazione del Componente stesso a
> decidere quale, delle tre tipologie di articoli sopra indicate, dovrà
> essere visualizzata all'interno di questo Componente (sarà possibile
> visualizzare una sola di queste tipologie, due di esse o anche tutte e
> tre contemporaneamente).

b)  Può essere utilizzato per definire un filtro di visualizzazione
    articoli, più o meno complesso, e basato ad esempio su di un
    qualsiasi Attributo Articolo (sia esso di tipo Mexal, o di tipo
    Passweb) appositamente creato all'interno della corrispondente
    sezione del Wizard.

