# PASSWEB E MAILCHIMP



Passweb mette a disposizione dei propri utenti la possibilità di
integrare il proprio sito con MailChimp, uno dei più diffusi ed
utilizzati servizi on line di distribuzione di Newsletter.

![\\\\doctohelp\\D\\ManPassweb_Ecommerce\\Videate\\mail_chimp_didascalia.bmp](./assets/media/image1.png){width="6.631944444444445in"
height="4.472222222222222in"}

Grazie all'integrazione con Mailchimp sarà possibile:

- **Gestire un sistema di Newsletter** direttamente dal proprio sito
  Passweb importando liste di iscritti, template di Newsletter
  precedentemente realizzati all'interno di MailChimp stesso, lanciando
  Campagne e inviando Newsletter direttamente dal proprio sito evitando
  quindi di effettuare questo tipo di operazioni all'interno di
  MailChimp.

- **Creare e gestire un sistema di notifiche mail** automatico mediante
  il quale poter avvisare gli utenti del sito, che ne hanno fatto
  esplicita richiesta, relativamente ad un prodotto che è tornato ad
  essere disponibile e quindi nuovamente acquistabile all'interno del
  nostro sito.

- **Inviare a Mailchimp tutta una serie di dati Ecommerce**
  relativamente a ordini, carrelli abbandonati, articoli e clienti
  presenti all'interno del proprio sito Ecommerce in maniera tale da
  poter poi attivare all'interno di Mailchimp varie azioni di marketing

Nei successivi capitoli di questo manuale esamineremo, innanzitutto, le
caratteristiche e i concetti di base di MailChimp.

Passeremo poi ad analizzare la procedura da seguire per poter impostare
all'interno del proprio sito un sistema di Newsletter (*Newsletter --
Passweb e MailChimp*).

Esamineremo quindi la procedura necessaria per gestire il sistema di
notifiche mail legate alla disponibilità dei prodotti (*Notifiche
Disponibilità -- Passweb e MailChimp*).

Infine vedremo come poter configurare l'integrazione in maniera tale da
inviare alla piattaforma di Mailchimp tutta una serie di dati Ecommerce
di fondamentale importanza per chi volesse attivare, all'interno di
MailChimp stesso specifiche azioni di marketing automation.

La successiva guida non è comunque da intendersi come esplicativa di
tutte le funzionalità e potenzialità offerte da MailChimp, ma più
semplicemente come una guida base per poter essere immediatamente
operativi ed inviare, ad esempio, la prima Newsletter.

**ATTENZIONE!** Per informazioni più dettagliate in merito a tutte le
potenzialità e funzionalità offerte da MailChimp, soprattutto quelle di
marketing automation, si consiglia di consultare la relativa
documentazione disponibile all'interno dello stesso sito di MailChimp.

**In ogni caso Passepartout non è responsabile per eventuali problemi
inerenti l'utilizzo di MailChimp e/o l'invio delle varie mail. In questo
senso, in caso di problemi, occorre quindi rivolgersi alla relativa
assistenza.**

