# GESTIONE RISORSE DEL SITO



Passweb offre la possibilità di gestire ed utilizzare all'interno del
proprio sito risorse grafiche di diverso tipo:

- **Immagini:** è possibile importare all'interno del database, e
  conseguentemente utilizzare all'interno del proprio sito web, immagini
  in formato jpg, .jpeg, .png, .bmp, .wmf, gif ...;

- **Audio:** audio in formato .mid, .midi, .wav, .mp3;

- **Video:** filmati in formato .avi ,.wmv;

- **Documenti:** documenti in formato .doc, .txt ,.pdf, .xls, .ppt, ecc;

- **File Compressi:** file compressi in formato .zip, .rar.

In questo senso la sezione "**Gestione Risorse del Sito**" consente di
visualizzare tutte le risorse grafiche attualmente utilizzate
all'interno del sito, sostituire tali risorse e/o aggiungerne di nuove.

![](./assets/media/image436.png)

La pagina è suddivisa in due distinte sezioni: nella sezione di sinistra
vengono visualizzate le cartelle, organizzate su una struttura ad
albero, e create per poter raggruppare logicamente le proprie risorse.

I pulsanti presenti nella contestuale barra degli strumenti consentono
rispettivamente di:

**Conversione in .webp** (
![](./assets/media/image437.png) ): visibile solo selezionando la
cartella "Resources". Consente di avviare manualmente la procedura di
conversione in formato .webp **di tutte le immagini presenti nelle
sottostanti cartelle**.

Cliccando su questo pulsante verrà quindi visualizzata la maschera
"**Conversione in .webp**"

![](./assets/media/image438.png)

all'interno della quale poter impostare la qualità da utilizzare nel
processo di conversione (ovviamente più alto sarà il grado di qualità
impostata maggiore sarà il peso della relativa immagine .webp) e, una
volta fatto questo, avviare il processo cliccando sul pulsante "**Avvia
conversione**".

La procedura di conversione potrebbe richiedere diversi minuti in base
la numero complessivo di immagini da gestire.

Chiudendo la finestra prima dell'avvenuta conversione di tutte le
immagini, la procedura andrà comunque avanti ma non avremo più modo di
sapere l'esatto momento in cui l'operazione stessa sarà completata.

**ATTENZIONE!** La conversione in webp di tutte le immagini presenti in
"Gestione Risorse" è un prerequisito indispensabile da soddisfare prima
di poter attivare correttamente il parametro "**Attiva Controllo su
formato immagini .webp e .jp2**" presente alla pagina "*Sito --
Preferenze - SEO*"

In questo senso infatti è bene sottolineare che:

- nel momento in cui si dovesse decidere di attivare il parametro
  "Attiva Controllo su formato immagini .webp e .jp2" presente alla
  pagina "*Sito -- Preferenze - SEO*" del Wizard senza aver prima
  convertito tutte le immagini presenti in "Gestione Risorse" in formato
  webp, queste stesse immagini, sul front end, potrebbero anche non
  essere visualizzate in maniera corretta (generando quindi degli errori
  404)

- nel momento in cui il parametro "Attiva Controllo su formato immagini
  .webp e .jp2" presente alla pagina "*Sito -- Preferenze - SEO*" del
  Wizard sia già stato attivato in maniera corretta, ogni qualvolta si
  andranno ad aggiungere nuove immagini alle risorse del sito Passweb si
  preoccuperà di convertirle automaticamente in formato .webp.

In queste condizioni dunque la possibilità di lanciare manualmente una
conversione di tutte le immagini presenti in "Gestione Risorse" dovrebbe
servire solo ed esclusivamente per risolvere eventuali problemi come ad
esempio l'eliminazione accidentale dalle risorse del sito di alcune
immagini in formato .webp precedentemente generate.

Per maggiori informazioni in merito all'utilizzo del parametro "Attiva
Controllo su formato immagini .webp e .jp2" si veda anche quanto
indicato nel relativo capitolo ("*Sito -- Preferenze -- SEO Caricamento
Pagina*") di questo manuale

**Crea Cartella** (
![](./assets/media/image439.png) ): consente di creare una nuova
cartella. Cliccando su questo pulsante verrà quindi visualizzata la
sezione "**Nuova Cartella**"

![](./assets/media/image440.png)

Sarà quindi sufficiente assegnare un nome alla cartella che si sta
creando e cliccare poi sul pulsante **"Conferma"**.

**Elimina Cartella**
(![](./assets/media/image347.png) ): consente di eliminare la cartella
attualmente selezionata.

**NOTA BENE**: eliminando una cartella verranno eliminate
automaticamente anche tutte le eventuali risorse in essa contenute.

**Scarica**
(![](./assets/media/image348.png) ): consente di effettuare il download
della cartella selezionata e di tutte le risorse grafiche in essa
contenute

Una volta selezionata una cartella, nella parte destra della pagina
verrà visualizzato l'elenco di tutte le risorse presenti all'interno
della cartella stessa.

![](./assets/media/image441.png)

I pulsanti presenti nella contestuale barra degli strumenti consentono
rispettivamente di:

**Pubblica un File**
(![](./assets/media/image345.png) ): consente di caricare una nuova risorsa da poter poi
utilizzare all'interno delle pagine del proprio sito. Per maggiori
informazioni relativamente a come effettuare questo tipo di operazioni
si veda anche il successivo capitolo di questo manuale.

**ATTENZIONE!** Non è possibile caricare file di tipo immagine (bmp,
jpeg, png ...) di dimensioni superiori ad 1MB.

**Elimina**
(![](./assets/media/image347.png) ): consente di eliminare dal sito le
risorse attualmente selezionate.

**ATTENZIONE! Sia in modalità Preview che in modalità tabellare è
attiva, in relazione alle risorse grafiche presenti all'interno di una
determinata cartella, la multi selezione.**

Ciò significa che sarà quindi possibile selezionare ed eliminare
contemporaneamente due o più risorse.

Volendo è anche possibile selezionare / deselezionare in blocco tutte le
risorse attualmente presenti in griglia cliccando rispettivamente sui
due check presenti immediatamente al di sotto dell'area di drop

![](./assets/media/image442.png)

**Scarica**
(![](./assets/media/image348.png) ): consente di effettuare il download
della risorsa attualmente selezionato in elenco.

**ATTENZIONE!** E' possibile effettuare il download di una sola risorsa
alla volta. In alternativa sarà necessario effettuare il download
dell'intera cartella contenente le risorse desiderate

**Preview**
(![](./assets/media/image443.png) ) /
**Tabellare**(![](./assets/media/image444.png) ): consente di impostare la modalità di
visualizzazione delle varie risorse presenti all'interno di una
cartella.

In modalità "**Preview**" immediatamente al di sotto dell'anteprima di
ogni singola risorsa verranno visualizzate le dimensioni e il peso della
risorsa stessa.

In modalità "**Tabellare**", verrà visualizzato un semplice elenco delle
risorse presenti all'interno della cartella attualmente selezionata.

![](./assets/media/image445.png)

In queste condizioni per i file di tipo immagine, passando col cursore
sopra il nome della risorsa, verrà visualizzata nella parte sinistra
della maschera un' anteprima ridimensionata della relativa risorsa.
Inoltre l'icona
![](./assets/media/image446.png) visualizzata a fianco di ogni singola risorsa,
consentirà di accedere alle proprietà del relativo file, permettendo
dunque all'utente di visualizzare, relativamente ai file di tipo
immagine, le reali dimensioni della risorsa selezionata.

Il **Pannello di Ricerca** presente nella parte alta della maschera
consente di ricercare una specifica risorsa tra quelle attualmente
presenti all'interno del sito.

![](./assets/media/image447.png)

Dopo aver indicato il nome della risorsa (o parte di esso) da cercare,
cliccando sul pulsante "Cerca" verrà aperta una piccola finestra
contenente i risultati della ricerca effettuata.

![](./assets/media/image448.png)

**NOTA BENE**: è possibile aprire e chiudere a richiesta la finestra dei
risultati cliccando sulle piccole frecce presenti in alto nella parte
destra della maschera

Cliccando sul nome di una delle risorse che soddisfano il filtro
impostato, verrà chiusa la finestrella dei risultati e verrà
automaticamente selezionata la relativa risorsa.

