# INSERIMENTO ICONE FONTAWSOME



Una tecnica particolarmente utilizzata nel design responsivo è quella
che prevede, laddove possibile, di utilizzare al posto delle immagini i
cosiddetti "**Icon Fonts**" ossia un tipo particolare di font che
contiene delle icone al posto dei classici caratteri tipografici.

I vantaggi che si possono avere utilizzando questo tipo di font sono
sostanzialmente due:

- **Velocità di caricamento della pagina:** il fatto di limitare l'uso
  di immagini sostituendole, laddove possibile, con dei font può
  diminuire in maniera considerevole il peso della pagina aumentando, di
  conseguenza, la sua velocità di caricamento

- **Scalabilità delle immagini:** gli Icon Font altro non sono se non
  delle immagini vettoriali che possono quindi essere ridimensionate e
  scalate (con la semplice impostazione di un font-size maggiore o
  minore) senza alcuna perdita di qualità.

**In questo senso le Varianti Responsive di Passweb integrano in maniera
nativa il set di icone di fontawsome** (<http://fontawesome.io/>),
permettendo all'utente di poterle utilizzare liberamente in una
qualsiasi pagina del sito inserendo semplicemente il relativo tag html.

Di base quindi è possibile utilizzare le icone di fontawsome:

- Nella sezione "Testi / Messaggi Sito" del Wizard

- All'interno dei componenti HTML

- All'interno di un qualsiasi componente Paragrafo

In relazione a quest'ultima possibilità, l'editor di testi esaminato nei
precedenti capitoli di questo manuale mette infatti a disposizione
dell'utente un'apposita icona "**Insert CKAwsome (** )" mediante la
quale poter accedere all'intero set di icone messe a disposizione da
questo servizio:

![\\\\doctohelp\\D\\ManPassweb_Ecommerce\\Videate\\fontawsome.bmp](./assets/media/image300.png){width="2.920138888888889in"
height="2.8402777777777777in"}

Una volta aperta la maschera "**Inserimento Fontawsome**" visualizzata
in figura sarà quindi sufficiente selezionare l'icona desiderata tra
quelle presenti in elenco, impostare una specifica dimensione del font
(che determinerà poi le dimensioni della relativa icona) ed
eventualmente anche uno specifico colore.

Cliccando infine sul pulsante "**OK**" presente nella parte bassa della
maschera verrà inserito automaticamente il markup HTML necessario per
visualizzare all'interno del componente paragrafo l'icona selezionata.

![\\\\doctohelp\\D\\ManPassweb_Ecommerce\\Videate\\fontawsome2.bmp](./assets/media/image301.png){width="2.8097222222222222in"
height="2.129166666666667in"}

In queste condizioni a livello di markup HTML verrà inserito un tag
\<i\> con la specifica classe CSS necessaria per visualizzare
correttamente l'icona selezionata.

![\\\\doctohelp\\D\\ManPassweb_Ecommerce\\Videate\\fontawsome3.bmp](./assets/media/image302.png){width="3.4479166666666665in"
height="1.4541666666666666in"}

