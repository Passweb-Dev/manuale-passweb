# CODICI GIFT CARD



All'interno della sezione "**Codici Gift Card**" è possibile
visualizzare e gestire tutti i codici di eventuali Gift Card collegati
al documento in esame

![](./assets/media/image672.png)

In questo senso è bene ricordare che in Passweb è possibile gestire due
diverse tipologie di Gift Card, Fisiche e Virtuali ciascuna con un
diverso processo di attivazione e gestione

**Nel caso di Gift Card Virtuali** l'associazione "Codice -- Documento"
è automatica, per cui visualizzando all'interno del Wizard il dettaglio
di una fattura / corrispettivo contenente articoli di questo tipo,
troveremo già, all'interno della sezione "Codici Gift Card", un codice
per ogni articolo di tipo "Gift Card Virtuale" presente all'interno del
documento stesso.

Ovviamente gli stessi codici Gift Card presenti sul dettaglio del
documento possono essere visualizzati e gestiti anche all'interno della
maschera **"**Codici Gift Card" generale (menu "*Utenti -- Gift Card --
Codici*") dove saranno inseriti però assieme a tutti gli altri codici di
Gift Card Fisiche o Virtuali presenti all'interno del sito e dovranno
quindi essere eventualmente ricercati per identificativo documento.

**Nel caso invece di Gift Card Fisiche** l'associazione "Codice --
Documento" non è automatica per cui visualizzando all'interno del Wizard
il dettaglio di una fattura / corrispettivo contenente Gift Card
Fisiche, la sezione "Codici Gift Card" precedentemente evidenziata sarà
priva di contenuti.

Se l'esigenza dovesse essere poi quella di legare codici di Gift Card
Fisiche ad uno specifico documento, sarà necessario considerare allora
che questi stessi codici non dovranno essere generati a partire dalla
maschera **"**Codici Gift Card" generale (menu "*Utenti -- Gift Card --
Codici*") ma bensì agendo all'interno della stessa sezione presente sul
dettaglio del documento.

**ATTENZIONE!** Codici di Gift Card Fisiche generati a partire dalla
sezione "*Utenti -- Gift Card -- Codici*" del Wizard, non potranno poi
essere collegati ad uno specifico documento

In ogni caso sia che si operi dalla maschera "Codici Gift Card"
generale, sia che si operi a partire dalla stessa sezione presente sul
dettaglio del singolo documento, le modalità di creazione e gestione dei
codici sono esattamente le stesse descritte all'interno del capitolo
"*Utenti -- Gift Card -- Codici*" di questo manuale.

Per maggiori informazioni in merito alla creazione e gestione delle Gift
Card si veda anche quanto indicato all'interno della sezione "*Utenti --
Gift Card*" di questo manuale

