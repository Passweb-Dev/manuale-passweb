# CONFIGURAZIONE COMPONENTE



Una volta inserito il Componente all'interno della pagina web, verrà
aperta in automatico la sua maschera **di gestione e configurazione**

![](./assets/media/image84.png)

suddivisa in varie sezioni.

All'interno della sezione "**Dati Componente**" è possibile settare i
principali parametri di configurazione definendo anche lo specifico
markup HTML che dovrà essere utilizzato da Passweb in fase di
generazione di questo componente.

In particolare dunque il parametro:

- **Tag:** consente di indicare lo specifico tag HTML che dovrà essere
  utilizzato da Passweb nella generazione del markup relativo al
  Componente Contenitore che si sta realizzando.

> In questo senso è possibile gestire il contenitore in esame mediante
> un classico tag div, utilizzato a default, proprio del HTML4 e privo
> di significati semantici, oppure mediante uno dei nuovi tag semantici
> (section, header, footer, nav, aside, article) propri del HTML5.
>
> **ATTENZIONE!** La scelta dello specifico tag da utilizzare per la
> generazione di un Componente Contenitore dipende, essenzialmente, da
> quelli che saranno poi i contenuti che dovranno essere inseriti
> all'interno di questo stesso componente.
>
> Per maggiori informazioni relativamente al significato e alle modalità
> di utilizzo dei tag semantici si veda anche il capitolo *"HTML5 -- Tag
> Semantici"* di questo manuale.

- **Nome:** consente di definire un nome per il Contenitore che si sta
  editando

- **Pubblico (selezionato a default):** consente di impostare la
  visibilità del componente lato sito web. Se selezionato il
  corrispondente componente verrà correttamente pubblicato e
  visualizzato all'interno del sito. Nel caso in cui invece tale
  parametro non sia selezionato, il corrispondente componente passerà in
  modalità "Offline", sarà quindi visibile all'interno del Wizard, dove
  potrà essere normalmente gestito, ma non verrà pubblicato e
  visualizzato all'interno del sito.

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> Nel primo dei due campi disponibili occorrerà quindi indicare,
> utilizzando l'apposito calendario, la data di inizio pubblicazione.
> Nel secondo campo andrà invece specificata la data di fine
> pubblicazione.
>
> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

I successivi parametri di configurazione consentono invece di attivare
sul contenitore stesso specifiche modalità di gestione. In particolare
sarà possibile:

- Rendere il contenitore sticky fissandolo cioè in una specifica
  posizione della pagina

- Abilitare e gestire per il contenitore in esame un effetto di
  parallasse

- Gestire il contenitore e tutto il suo contenuto come elemento
  Offcanvas

- Gestire il contenitore e tutto il suo contenuto come elemento
  collassabile al click del mouse

- Associare al contenitore e a tutto il suo contenuto uno specifico link
  di collegamento

Per maggiori informazioni relativamente a queste specifiche modalità di
gestione del componente Contenitore si vedano anche i successivi
capitoli di questo manuale

Il pulsante "**Salva**" consentirà invece di salvare tutte le modifiche
apportate al componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo "Varianti Responsive --
Configurazione Componenti -- Caratteristiche Generali" di questo
manuale.

