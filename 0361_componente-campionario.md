# COMPONENTE CAMPIONARIO



Un articolo di tipo Campionario (Mexal) / Composto (Ho.Re.Ca.) altro non
è se non un articolo fittizio che consente all'utente di richiamare ed
eventualmente di inserire in carrello in un sol colpo tutta una serie di
articoli componenti.

![](./assets/media/image67.png)

Tali articoli potranno poi essere acquistati così come definiti in fase
di configurazione del Campionario all'interno del gestionale, senza
alcuna possibilità di modifica da parte dell'utente -- **Campionari
Semplici** -- oppure l'utente stesso, in fase di acquisto potrà
decidere, tra gli articoli presenti in Campionario, quali acquistare
effettivamente ed in che quantità -- **Campionari Configurabili** --

Il componente "**Campionario E-Commerce**" può quindi essere utilizzato
per gestire:

- Articoli Campionario, semplici e configurabili -- **Ecommerce Mexal**

- Articoli Composti, semplici e configurabili -- **solo Ecommerce
  Ho.Re.Ca.**

- Articoli con Distinta Base Automatica (DBA) -- **Ecommerce Mexal e
  Ho.Re.Ca.**

Nei successivi capitoli di questo manuale verrà quindi descritto come
poter utilizzare al meglio questo componente per gestire all'interno del
proprio sito Ecommerce le tipologie di articoli sopra indicate.

