# LISTE DI VENDITA



Una volta definite le varie Inserzioni e con esse le regole da applicare
in fase di pubblicazione degli articoli, l'ultimo passo da fare sarà ora
quello di creare le "Liste di vendita" all'interno delle quali andare
poi ad inserire i prodotti che dovranno effettivamente essere pubblicati
sulla piattaforma terza.

In questo senso è sempre bene ricordare, come evidenziato anche nei
precedenti capitoli, che a seguito di ogni pubblicazione, manuale o
automatica che sia, il risultato ottenuto sarà differente a seconda
dello specifico metodo di pubblicazione che si è deciso di adottare:

- Nel caso di pubblicazione via API i dati dei prodotti verranno
  inseriti direttamente sul sito Prestashop impostato in fase di
  configurazione dell'Account

- Nel caso di pubblicazione via CSV i dati dei prodotti verranno invece
  inseriti all'interno di appositi file che potranno poi essere salvati
  in una determinata area condivisa (es. ftp, google drive ...). In
  queste condizioni l'elaborazione dei dati presenti all'interno dei
  file csv e il loro effettivo upload sulla piattaforma terza dovrà
  essere effettuato da procedure personalizzate e/o da moduli esterni a
  Passweb in uso allo specifico sito Prestashop

**ATTENZIONE!** anche eventuali operazioni di "**Arresto Articoli**",
indipendentemente dal fatto di essere effettuate manualmente o
automaticamente a seguito dell'applicazione di una determinata regola,
verranno considerate a tutti gli effetti, ovviamente, come delle vere e
proprie "pubblicazioni" e, se impostata la pubblicazione via CSV,
produrranno quindi i relativi file.

Per maggiori informazioni in merito alla creazione e alla gestione delle
Liste di Vendita si veda anche quanto indicato all'interno del capitolo
"*Altri Marketplace -- Gestione Liste di Vendita*" di questo manuale.

