# UTENTI



Attraverso la voce di Menu Principale **"Utenti"** è possibile impostare
e configurare tutto ciò che riguarda la gestione degli utenti (Back End
e Front End) del proprio sito.

Tale sezione del Menu principale si suddivide in aree distinte
identificate ed accessibili dalle rispettive voci di menu:

- **Utenti Passweb:** consente di visualizzare e gestire tutti gli
  utenti abilitati ad accedere all'ambiente di sviluppo di Passweb (Back
  End o Wizard) per modificare e variare, secondo lo schema di permessi
  ad essi associato, contenuti e configurazioni del sito web.

> **ATTENZIONE!** l'accesso al Back-end di Passweb è regolato da un
> meccanismo di autenticazione a 2 fattori. Il codice di accesso può
> essere generato utilizzando l'App Google Authenticator. Per maggiori
> informazioni in merito si veda anche la sezione "*Profilo Utente --
> Accesso al Wizard e autenticazione a due fattori*" di questo manuale.
>
> All'interno di questa sezione è inoltre possibile gestire una
> specifica pagina di "annotazioni" in cui poter registrare eventuali
> azioni e/o modifiche effettuate all'interno del sito

- **Utenti Sito:** consente di visualizzare un elenco completo di tutti
  gli utenti del proprio sito web offrendo inoltre la possibilità di
  filtrare questo stesso elenco in base alla tipologia dei vari utenti
  (contatti attivi, contatti non attivi, utenti abilitati ad accedere
  all'area riservata, ecc...)

- **Gruppi Utenti Sito:** consente di visualizzare e gestire i vari
  gruppi in cui possono essere organizzati gli utenti del sito, sia
  livello di gerarchie di Agenti e Clienti abilitati ad accedere
  all'Area Riservata, sia a livello di normali gruppi di utenti cui
  associare, ad esempio, dei filtri articolo.

- **Configurazione Utenti Sito:** consente di impostare i principali
  parametri di configurazione relativi alla gestione dei clienti del
  proprio sito.

- **Gestione Forms:** consente di gestire i form presenti all'interno
  del sito e impostati per il salvataggio dei dati all'interno di
  appositi file csv o xml

- **Wishlist:** consente di gestire le Wishlist di tipo "**Lista
  Regalo**" presenti all'interno del proprio sito Ecommerce

- **Gift Card:** consente di attivare e gestire le diverse tipologie di
  Gift Card (Fisiche e Virtuali) utilizzabili all'interno del proprio
  sito Ecommerce

> **ATTENZIONE!** Per poter attivare la gestione delle Gift Card, e
> accedere quindi alla suddetta sezione del menu, è necessario
> acquistare il relativo modulo

