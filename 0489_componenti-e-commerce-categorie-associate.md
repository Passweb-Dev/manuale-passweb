# COMPONENTI E-COMMERCE -- CATEGORIE ASSOCIATE



Il Componente **"Categorie Associate"**

![\\\\doctohelp\\D\\ManPassweb_Ecommerce_Sviluppo\\Videate\\componente_interno_categorie_associate.bmp](./assets/media/image545.png){width="2.5395833333333333in"
height="3.1166666666666667in"}

può essere inserito all'interno di componenti Ecommerce di primo livello
quali ad esempio il "Catalogo Ecommerce", la "Scheda Prodotto", le
"Offerte / Novità" ecc...e consente di visualizzare l'elenco delle
categorie merceologiche (primarie e secondarie) associate al relativo
articolo.

![\\\\doctohelp\\D\\ManPassweb_Ecommerce\\Videate\\categorie_associate.bmp](./assets/media/image546.png){width="5.570833333333334in"
height="3.214583333333333in"}

Se l'utilizzo di tale componente all'interno di una scheda prodotto non
comporta, di base, particolari problemi occorre invece prestare
attenzione nel momento in cui si dovesse decidere di inserirlo
all'interno di componenti di primo livello quali ad esempio il "Catalogo
Ecommerce" le "Offerte / Novità" ... ossia all'interno di quei
componenti che, per loro stessa natura, andranno poi a visualizzare
contemporaneamente più di un singolo prodotto.

**In quest'ultimo caso infatti l'utilizzo delle Categorie Associate
potrebbe anche rallentare il caricamento della pagina web soprattutto
nel momento in cui si dovesse decidere di visualizzare non il nome della
categoria ma l'immagine ad essa associata**

Rilasciando il Componente nella posizione desiderata verrà visualizzata
**la sua maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\categorie_associate_configurazione_res.bmp](./assets/media/image547.png){width="4.613194444444445in"
height="2.2083333333333335in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

- **Nome:** consente di definire un nome per il Componente che si sta
  editando

- **Pubblico (selezionato a default):** consente di impostare la
  visibilità del componente lato sito web. Se selezionato il
  corrispondente componente verrà correttamente pubblicato e
  visualizzato all'interno del sito. Nel caso in cui invece tale
  parametro non sia selezionato, il corrispondente componente passerà in
  modalità "Offline", sarà quindi visibile all'interno del Wizard, dove
  potrà essere normalmente gestito, ma non verrà pubblicato e
  visualizzato all'interno del sito.

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> Nel primo dei due campi disponibili occorrerà quindi indicare,
> utilizzando l'apposito calendario, la data di inizio pubblicazione.
> Nel secondo campo andrà invece specificata la data di fine
> pubblicazione.
>
> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

- **Quali Categorie vuoi visualizzare?**: consente di decidere quali
  delle categorie merceologiche di appartenenza del relativo articolo
  dovranno essere visualizzate all'interno del componente. E' possibile
  selezionare una delle seguenti opzioni:

  - **Categoria Primaria:** selezionando questa opzione all'interno del
    componente verrà visualizzata solo ed esclusivamente la categoria
    merceologica principale, ossia quella cui l'articolo è stato
    associato direttamente all'interno del gestionale

  - **Categorie Secondarie:** selezionando questa opzione all'interno
    del componente verranno visualizzate solo ed esclusivamente le
    categorie merceologiche secondarie ossia quelle cui l'articolo è
    stato associato all'interno di Passweb

  - **Tutte:** selezionando questa opzione all'interno del componente
    verranno visualizzate tutte le categorie merceologiche di
    appartenenza del relativo articolo (quella primaria e tutte quelle
    secondarie)

- **Considera Immagine:** consente di visualizzare, anziché il nome
  della categoria merceologica, la sua Immagine.

> **ATTENZIONE!** Nel caso in cui l'immagine di una data Categoria
> Merceologica non dovesse essere disponibile verrà visualizzato il suo
> nome.

- **Abilita Link:** consente di indicare se il nome e/o l'immagine della
  categoria dovrà o meno essere linkabile. L'eventuale link di
  collegamento rimanderà, ovviamente, alla corrispondente pagina di
  categoria.

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"Avanzate e Animazioni" e "Protezione", presenti nella maschera di
gestione e configurazione di tutti i componenti Passweb, si veda anche
il capitolo " Varianti Responsive -- Configurazione Componenti --
Caratteristiche Generali " di questo manuale.

