# GESTIONE INSERZIONI



La sezione "**Gestione Inserzioni**" accessibile dalla voce di menu
"***Catalogo -- Amazon***" consente di definire un ben preciso insieme
di regole secondo cui poter mettere in vendita determinati articoli
all'interno di uno dei marketplace Amazon gestiti.

**ATTENZIONE!** E' possibile creare e gestire inserzioni in relazione
unicamente a marketplace abilitati per la pubblicazione articoli
(Colonna Stato della maschera "Lista Siti Amazon" marcata come
**"Disponibile per Pubblicazione Articoli e Ricezioni Ordini")**

Tali regole riguarderanno:

- **Informazioni di carattere generale** (Account Amazon da utilizzare,
  Marketplace su cui pubblicare ecc ...)

- **Informazioni relative ai prodotti** messi in vendita (descrizione
  dell'articolo, categoria merceologica, tipologia di prodotto ecc ...)

- **Prezzo degli articoli** messi in vendita

- **Metodi di pagamento** abilitati

- **Spese di trasporto** gestite

- **...**

**Ogni insieme di regole definisce quello che all'interno di Passweb
viene chiamato un' "Inserzione".**

**ATTENZIONE!** Nella definizione delle regole di gestione di
un'Inserzione alcune delle opzioni disponibili sono definite e legate
allo specifico marketplace selezionato, altre possono invece dipendere
dai parametri di configurazione e gestione del proprio sito Passweb.

E' possibile salvare determinate opzioni di configurazione di un'
Inserzione all'interno di appositi template che potranno poi essere
applicati, in fase di creazione di una nuova inserzione, in maniera tale
da compilare automaticamente i relativi campi.

Nello specifico è possibile creare template per:

- Quantità, prezzo e formato degli articoli messi in vendita sul
  marketplace

- Regole di sincronizzazione tra il sito Passweb ed il relativo
  Marketplace

- Elementi di descrizione dell'inserzione

Per maggiori informazioni relativamente alla creazione e gestione di
questi template si vedano i successivi capitoli di questo manuale.

