# INTRODUZIONE



**Passweb** è il Content Management System/Site Builder di Passepartout,
un sistema di generazione e di gestione di contenuti Web che permette di
realizzare e di gestire diverse tipologie di siti, in diverse lingue,
tutti perfettamente compatibili con gli standard del W3C, senza la
necessità di dover scrivere alcuna riga di codice.

E' una soluzione SaaS (Software as a Service), cross browser
(funzionante su tutti i tipi di browser), già predisposta per quelli che
saranno i nuovi standard Web rappresentati dal HTML 5 e dal CSS 3 e il
cui unico requisito indispensabile è una connessione internet e la
presenza sul PC di un qualsiasi browser web.

Il sistema di **Back End** dell'applicazione è un ambiente di sviluppo
che genera e gestisce i contenuti Web, accessibile sullo stesso dominio
del sito web, ed è stato pensato e realizzato avendo come obbiettivi
prioritari la semplicità di utilizzo, l'interattività tra l'applicazione
e l'utente ed un elevato livello di prestazioni.

La logica alla base del sistema di Back End è una semplice logica di
Contenitori e Componenti alla quale vengono poi applicate, per la
realizzazione della pagina web, operazioni estremamente semplici,
intuitive ed assolutamente comuni per un qualsiasi utente quali Drag and
Drop e/o Point and Click.

La **libreria di Componenti** più o meno complessi a disposizione di
ogni utente, variabile in relazione a diversi fattori quali ad esempio
la tipologia di sito o i permessi dello specifico utente, **è sviluppata
da Passepartout** e questo la rende in **continua evoluzione ed
espansione**.

I Componenti presenti all'interno dei vari Contenitori definiranno il
markup HTML della pagina web mentre l'utilizzo dei fogli di stile (CSS)
permetterà all'utente di formattare questi stessi contenuti definendone
le diverse caratteristiche grafiche. I Componenti inseriti all'interno
della pagina web potranno quindi essere personalizzati a livello di
contenuti e di caratteristiche grafiche secondo le specifiche esigenze
di ogni singolo utente.

Passweb ha un elevato livello di modularità. E' possibile **gestire
diverse tipologie di utenza** in relazione alle quali poter definire,
attraverso un'apposita griglia. **diversi schemi di permessi**. In
particolare è possibile definire:

- **a livello di Back End**, quali funzionalità dell'applicazione
  abilitare o meno (es. Configurazione dei Parametri di Posta,
  Configurazione dei parametri di connessione con Businesspass/Mexal,
  Gestione Ruoli ecc ... )

- **a livello di libreria di Componenti**, quali classi di componenti
  far gestire alle diverse tipologie di utenza e quali azioni abilitare
  per ogni singola classe di Componente (modifica dei contenuti,
  modifica delle caratteristiche grafiche, spostamento e creazione nuovi
  Componenti)

- **a livello di pagina del sito** a quale pagina concedere/non
  concedere l'accesso alle diverse tipologie di utenza.

A livello di **indicizzazione** Passweb è stato predisposto per
consentire ai singoli utenti di inserire nelle varie pagine piuttosto
che nei vari Componenti tutti i dati necessari ai fini
dell'indicizzazione. E' possibile poter attivare, su ogni singolo sito,
il relativo tool di Google Analytics come possibile strumento di analisi
decisionale.

L'applicazione è dotata inoltre di un suo **sistema di statistiche
integrato** grazie al quale poter fornire all'utente una visione
immediata e semplice delle principali informazioni riguardanti le
statistiche di accesso alle pagine del proprio sito web.

**Il formato dei siti PassWeb è un formato proprietario Passepartout.
Tali siti possono quindi essere in hosting unicamente all'interno della
WebFarm Passepartout e non possono essere ospitati da nessun'altro
provider internet (aruba, register ecc)**

