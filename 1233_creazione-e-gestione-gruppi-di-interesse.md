# CREAZIONE E GESTIONE GRUPPI DI INTERESSE



All'interno di MailChimp è possibile associare ad ogni lista uno o più
gruppi di interesse cui potranno iscriversi i vari utenti in fase di
registrazione compilando l'apposito form.

Nel momento in cui si andranno poi a definire le varie campagne, si
potrà sceglier di inviare la Newsletter all'intera lista o solo agli
iscritti a determinati gruppi di interesse.

Un gruppo quindi altro non è se non una maniera per segmentare la
propria lista di iscritti e per poter poi realizzare invii di mail
mirati e selettivi.

Per creare un nuovo gruppo di interesse è necessario, innanzitutto,
aprire il menu contestuale alla specifica lista cliccando sul pulsante
raffigurante una piccola freccia rivolta verso il basso; occorre poi
cliccare sulla voce "**Manage subscribers**"

![\\\\doctohelp\\D\\ManPassweb_Ecommerce\\Videate\\manage_subscribers.bmp](./assets/media/image13.png){width="6.361805555555556in"
height="4.276388888888889in"}

e, infine cliccare sulla voce **"Groups"**

![\\\\doctohelp\\D\\ManPassweb_Ecommerce\\Videate\\groups.bmp](./assets/media/image17.png){width="6.361805555555556in"
height="4.276388888888889in"}

Verremo quindi ricondotti alla sezione di creazione e gestione dei
gruppi di interesse associati alla lista.

Il pulsante **Create Groups** permetterà di definire i nuovi gruppi di
interesse.

![\\\\doctohelp\\D\\ManPassweb_Ecommerce\\Videate\\mailchimp_step_24.bmp](./assets/media/image18.png){width="6.361805555555556in"
height="4.276388888888889in"}

Per poter definire un nuovo gruppo di interesse occorrerà indicare uno
specifico valore per i seguenti campi:

![\\\\doctohelp\\D\\ManPassweb_Ecommerce\\Videate\\mailchimp_step_26.bmp](./assets/media/image19.png){width="6.361805555555556in"
height="4.276388888888889in"}

- **How should we show group options on your signup form?:** consente di
  specificare il tipo di controllo web che dovrà essere utilizzato per
  visualizzare le varie opzioni presenti all'interno del gruppo che si
  sta realizzando. E' possibile selezionare dal corrispondente menu a
  tendina uno dei seguenti valori:

  - **as checkboxes:** selezionando questo valore le varie opzioni
    presenti all'interno del gruppo verranno visualizzate mediante un
    controllo di tipo **chekbox**. Gli utenti avranno quindi, in fase di
    registrazione, la possibilità di selezionare una o più delle opzioni
    previste.

  - **as radio button:** selezionando questo valore le varie opzioni
    presenti all'interno del gruppo verranno visualizzate mediante un
    controllo di tipo **radio button**. Gli utenti avranno quindi, in
    fase di registrazione, la possibilità di selezionare solo ed
    esclusivamente una delle opzioni previste.

  - **as a dropdown:** selezionando questo valore le varie opzioni
    presenti all'interno del gruppo verranno visualizzate mediante un
    controllo di tipo **combo box**. Gli utenti avranno quindi, in fase
    di registrazione, la possibilità di selezionare, dal relativo menu a
    tendina, solo ed esclusivamente una delle opzioni previste.

  - **don't shows these groups on my signup for:** selezionando questo
    valore il gruppo in esame non verrà visualizzato all'interno del
    form di registrazione alla newsletter. Questa opzione è
    particolarmente utile nel caso in cui si voglia gestire, in Passweb,
    un form di iscrizione alla newsletter senza gruppi di interesse. Per
    il corretto funzionamento del form di iscrizione è infatti
    obbligatori creare almeno un gruppo di interesse, gruppo che
    comunque può poi anche essere nascosto grazie a questa opzione

- **Group title:** consente di specificare il nome del gruppo che si sta
  realizzando.

- **Group name:** consente di indicare le opzioni che dovranno essere
  visualizzate all'interno del gruppo che si sta realizzando. Il
  pulsante "**Add Group**", immediatamente al di sotto del riquadro
  contenente le diverse opzioni, consente di aggiungere un nuovo valore
  all'elenco. Il pulsante raffigurante un piccolo -- , e posto a fianco
  di ciascuno dei valori presenti in elenco, consente invece di
  eliminare il corrispondente valore.

Il pulsante "**Save**" presente in corrispondenza della sezione "Create
Groups" consente di salvare i valori impostati associando quindi il
nuovo gruppo alla lista selezionata.

