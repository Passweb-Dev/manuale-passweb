# METODI DI TRASPORTO



La sezione **"Trasporti",** accessibile dalla voce di menu principale
"Ordini" consente di impostare e configurare le diverse possibili
tipologie di trasporto che potranno poi essere abilitate ed utilizzate
all'interno del sito.

All'interno di questa pagina verrà quindi visualizzata la maschera
**"Lista dei Metodi di Trasporto"**

![](./assets/media/image255.png)

in cui verranno elencate tutte le tipologie di trasporto attualmente
codificate.

Il campo di ricerca attivabile cliccando sulla lente di ingrandimento,
presente in testata di ogni singola colonna, consente di filtrare i dati
in griglia sulla base dei valori presenti all'interno della colonna
stessa.

Una volta impostato un filtro di ricerca, per poterlo poi eliminare sarà
sufficiente cliccare sull'icona raffigurante una piccola lente di
ingrandimento con un -- all'interno (
![](./assets/media/image2.png) ) che comparirà in testata alla colonna
in corrispondenza della quale è stato impostato il filtro stesso.

Infine è anche possibile ordinare, in maniera crescente e/o decrescente,
gli elementi in griglia cliccando semplicemente sull'icona raffigurante
due piccole frecce posta anch' essa in testata ad ogni singola colonna
della griglia (
![](./assets/media/image3.png) )

Dipendentemente dalla tipologia di sito considerata è possibile
distinguere due diverse tipologie di trasporto :

- **Trasporti di tipo Passweb:** sono identificati dall'etichetta
  "**Passweb**" visualizzata in corrispondenza della colonna Tipologia.
  Questi metodi di trasporto vengono codificati e gestiti interamente
  all'interno del Wizard di Passweb.

![](./assets/media/image256.png)

> **ATTENZIONE!** Nei siti Ecommerce collegati ad uno dei gestionali
> Ho.Re.Ca. sono gestiti solo ed esclusivamente trasporti di tipo
> Passweb

- **Trasporti di tipo Mexal (solo Ecommerce Mexal):** sono identificati
  dall'etichetta "**Gestionale**" in corrispondenza della colonna
  Tipologia. Questi metodi di trasporto corrispondono a vettori abituali
  del gestionale e sono quindi importati alla sincronizzazione
  direttamente dalla tabella Mexal dei Vettori Abituali.

![](./assets/media/image257.png)

**ATTENZIONE! Nel caso in cui l'utente non possa procedere alla conferma
dell'ordine a causa di un errata configurazione del sito, nello
specifico a causa dell'assenza di una qualche modalità di spedizione
effettivamente selezionabile, Passweb provvederà ad inviare
automaticamente all'amministratore del sito un'apposita mail di
notifica.**

