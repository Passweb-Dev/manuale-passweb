# NAV



L'elemento \< nav \> **identifica una sezione della pagina web
contenente dei link di navigazione**.

E' particolarmente adatto dunque per contenere sia i menu di navigazione
del sito sia eventuali indici per la navigazione all'interno di una
stessa pagina.

Il tipico contenuto di un tag nav potrebbe essere una lista non ordinata
(ul) di link di navigazione (che è poi lo stesso markup prodotto dai
componenti Passweb utilizzati per la creazione e la gestione dei menu
del sito)

![](./assets/media/image11.png)

Questo elemento è piuttosto importante ai fini SEO perché può permettere
ai motori di ricerca di capire meglio l'architettura del sito in cui si
trovano a navigare (proprio come avviene con la sitemap).

**Una cosa importante da considerare inoltre, è che le specifiche di
questo elemento indicano in maniera abbastanza chiara come il tag nav
non sia stato pensato per contenere un generico gruppo di link presenti
nella pagina. Lo scopo principale per cui è stato introdotto è quello di
raggruppare i link costituenti la navigazione principale (e se presenti
quelli della navigazione secondaria) del sito.**

Infine, anche se questo tag può essere utilmente impiegato, come prassi
comune, per racchiudere i footer link (ossia i link racchiusi
all'interno del tag footer precedentemente analizzato) è bene chiarire
come in questa circostanza non sia ritenuto "necessario".

Per poter implementare in Passweb questo tag semantico è necessario
utilizzare un Componente Contenitore configurato come nella figura di
seguito riportata:

![](./assets/media/image6.png)

I menu di navigazione al sito andranno quindi inseriti, mediante gli
appositi componenti Passweb, all'interno di questo contenitore.

