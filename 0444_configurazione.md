# CONFIGURAZIONE



Una volta inserito il Componente all'interno della pagina web, verrà
aperta in automatico **la sua maschera di gestione e configurazione**

![](./assets/media/image367.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di definire un nome per il Componente "Prenotazione "
che si sta editando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**Nascondi scelta sala:** se selezionato consente di non visualizzare,
in fase di conferma prenotazione, la selezione di eventuali sale
esportate e gestite anche all'interno del sito.

**Nascondi Nota:** se selezionato consente di non visualizzare, in fase
di conferma prenotazione, il campo Note. Le Note eventualmente inserite
all'interno di questo campo verranno poi riportate e visualizzate nella
relativa prenotazione all'interno del gestionale.

**Altezza/Larghezza Sala:** nel caso in cui la modalità di prenotazione
web attivata sulla specifica sala preveda di visualizzare all'interno
del sito anche la piantina della sala, con la conseguente possibilità,
da parte dell'utente, di selezionare uno specifico tavolo tra quelli
disponibili, i parametri in oggetto permetteranno di fissare delle
dimensioni ben precise per la visualizzazione della piantina associata
(sul gestionale) alla specifica sala.

Nel caso in cui Larghezza e Altezza non vengano valorizzati, l'immagine
utilizzata all'interno del gestionale per definire la piantina della
sala verrà visualizzata nelle sue dimensioni originali. Nel momento in
cui invece uno di questi due parametri dovesse essere valorizzato, anche
il secondo diventerebbe obbligatorio, e, una volta impostate delle
dimensioni ben precise l'immagine utilizzata per definire la piantina
della sala verrà automaticamente adattata, in scala, alle dimensioni
impostate.

Per maggiori informazioni in merito alla gestione e alla
personalizzazione del template utilizzato per visualizzare, nelle
apposite sezioni del sito, il dettaglio delle prenotazioni si veda anche
il capitolo *"Ordini -- Prenotazioni -- Configurazione"* di questo
manuale

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

