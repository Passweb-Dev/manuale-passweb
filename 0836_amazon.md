# AMAZON



La sezione **"Amazon"**, accessibile dalla voce di menu principale
**"Catalogo"** consente di gestire l'esportazione e la messa in vendita
di articoli del proprio sito E-commerce, all'interno di uno dei
marketplace della piattaforma Amazon.

**E' inoltre possibile acquisire nuovi ordini e nuovi clienti
direttamente da Amazon**. Nel momento in cui infatti un utente dovesse
acquistare direttamente su questi Marketplaces uno degli articoli messi
in vendita tramite il sito Passweb, sarà poi possibile importare
all'interno di Passweb stesso e, conseguentemente, anche all'interno del
gestionale, il nuovo ordine con il relativo cliente.

All'interno di questa sezione sarà quindi possibile:

- Gestire i propri account Amazon in modo tale da configurare
  l'integrazione tra Passweb ed Amazon stesso -- **Gestione Account**

- Eseguire sincronizzazioni manuali tra Passweb e Amazon in maniera tale
  da importare in Passweb eventuali nuovi ordini e clienti acquisiti
  direttamente sui relativi Marketplaces -- **Gestione Account**

- Selezionare uno o più marketplace Amazon su cui poter mettere in
  vendita i propri articoli -- **Marketplace**

- Configurare e gestire le proprie inserzioni -- **Gestione Inserzioni**

- Configurare e gestire una o più liste di vendita -- **Gestione Lista
  di Vendita**

- Gestire gli ordini acquisiti dal Marketplace e comunicare al
  Marketplace stesso eventuali cambi di stato -- **Gestione Ordini**

**ATTENZIONE! Le condizioni e le modalità con cui poter mettere in
vendita determinati articoli sui marketplace Amazon sono dettate da
Amazon stesso e possono variare in relazione allo specifico marketplace
selezionato.**

Inoltre a differenza di quanto avviene per l'integrazione Passweb --
eBay è importante mettere in evidenza i seguenti aspetti:

- **Amazon non mette a disposizione dell'utente un'ambiente Sandbox** da
  poter utilizzare per effettuare dei test. Tutta l'integrazione dovrà
  quindi essere effettuata direttamente sull'ambiente di Produzione
  corrispondente ai marketplace reali di Amazon.

> Per maggiori informazioni in merito si consiglia di consultare
> direttamente il supporto Amazon.

- **L'utilizzo delle API Amazon,** strumento deputato alla realizzazione
  di integrazioni tra i marketplace Amazon e siti di terze parti, **è
  limitato come numero di chiamate effettuabili in un certo arco di
  tempo.** In conseguenza di ciò i tempi di sincronizzazione tra le due
  piattaforme potrebbero, dipendentemente dalla tipologia di dati
  trasferiti, (es. categorie merceologiche) impiegare anche diverso
  tempo

> Per maggiori informazioni in merito è possibile consultare anche la
> documentazione tecnica di Amazon MWS
>
> I tempi di sincronizzazione tra le due piattaforme, sicuramente
> maggiori rispetto all'integrazione Passweb -- eBay, non sono quindi da
> attribuirsi a Passweb.

