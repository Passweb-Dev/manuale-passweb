# ARTICOLI IN OFFERTA/NOVITÀ/FINE SERIE



I tre parametri **Offerte, Novità, Fine Serie**, presenti all'interno
della sezione "Informazioni generali" dell'Anagrafica Passweb di ogni
singolo articolo, consentono di verificare se l'articolo in esame dovrà
essere considerato da Passweb come articolo in offerta, come articolo
novità o come articolo in fine serie.

![](./assets/media/image124.png)

**ATTENZIONE!** I parametri Offerta, Novità, Fine Serie sono collegati
ai relativi campi presenti nell'anagrafica gestionale del corrispondente
articolo e, in conseguenza di ciò, sono campi in sola visualizzazione

Nel momento in cui l'esigenza dovesse essere quindi quella di mettere un
determinato articolo in offerta (novità / fine serie) sarà necessario
agire per prima cosa all'interno del gestionale andando a selezionare il
corrispondente parametro presente all'interno della sezione "**Lista
articoli e Listini**" della sua anagrafica

![](./assets/media/image125.png)

Una volta impostato il parametro desiderato sarà poi necessario lanciare
una sincronizzazione per fare in modo che questa stessa impostazione
venga riportata anche all'interno del sito.

> **NOTA BENE:** per maggiori informazioni relativamente a come verranno
> poi gestiti all'interno del sito gli articoli in offerta/novità/fine
> serie si veda la sezione di questo manuale relativa ai componenti
> e-commerce ed in particolare al componente Offerte/Novità/Fine Serie.

