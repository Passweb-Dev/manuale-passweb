# TOOLS



All'interno della sezione **"Tools"** è possibile visualizzare
informazioni dettagliate relativamente alle visite effettuate da parte
di software di svariata natura che, per diverse ragioni, possono
visitare in maniera automatizzata il nostro sito.

Un possibile esempio in questo senso potrebbe essere rappresentato da
uno dei tanti tool disponibili in rete per scaricare interi siti web (in
maniera più o meno legale) in modo tale da poterli poi consultare
offline.

Questo tipo di visite è quindi sostanzialmente diverso da quelle
effettuate dagli spider sebbene anche questi ultimi siano a tutti gli
effetti software che visitano in maniera automatizzata il nostro sito
(ma con scopi di indicizzazione)

![\\\\doctohelp\\D\\ManPassweb_Ecommerce_Sviluppo\\Videate\\statistiche_tools_1.bmp](./assets/media/image50.png){width="6.067361111111111in"
height="3.564583333333333in"}

Per ogni singolo elemento presente in griglia verrà visualizzata la data
di accesso al sito da parte del relativo tool (colonna "**Data**"), il
nome del software in questione (colonna "**Bot**") e il numero di
scansioni effettuate da questo stesso tool durante la visita in
questione (colonna "**Numero Scansioni**").

Anche in questo caso la piccola icona presente in corrispondenza di ogni
singola riga della griglia, consentirà poi di visualizzare alcune
informazioni sullo User Agent del relativo tool

Cliccando infine sul numero delle scansioni visitate sarà possibile
accedere alla sezione "**Attività per Tool**" all'interno della quale
poter visualizzare il dettaglio della scansione effettuata in quella
specifica data

**ATTENZIONE!** Considerata l'oggettiva impossibilità di riconoscere e
classificare continuamente tutti i possibili Tool presenti in rete, il
sistema di statistiche Passweb riconoscerà come tali (e tratterà di
conseguenza il traffico web da essi generati) solo quelli universalmente
noti e appositamente codificati all'interno del database di Passweb
stesso.
