# OPZIONI ARTICOLI



**ATTENZIONE! Per poter attivare la gestione delle Custom Option è
necessario acquistare il relativo modulo**

La sezione **"Opzioni Articoli"**, accessibile dalla voce di menu
principale **"Catalogo"** consente di definire e gestire le cosiddette
**custom option**, ossia opzioni di personalizzazione dei prodotti
gestiti all'interno del proprio sito Ecommerce, **opzioni queste che,
volendo, potranno anche andare ad incidere sul prezzo di vendita dello
specifico articolo**.

Supponiamo, ad esempio, di dover vendere all'interno del sito un
bracciale dando anche ai clienti che decidono di acquistarlo la
possibilità di incidere su di esso una frase personalizzata, oppure una
torta dando ai clienti la possibilità di inviarci l'immagine da dover
poi riprodurre sulla torta stessa.

Entrambe queste esigenze potranno essere risolte creando, all'interno
del gestionale, articoli semplici ai quali poi andare ad aggiungere
direttamente in Passweb le relative opzioni di personalizzazione,
opzioni queste che, nello specifico, potrebbero essere configurate,
sulla scheda del prodotto, da una parte come un campo di input che
l'utente potrà usare per inserire la frase da incidere (scelta questa
che magari potrebbe anche incrementare il prezzo finale del prodotto), e
dall'altra parte come un campo di tipo file che l'utente potrà
utilizzare per allegare all'ordine della torta l'immagine da riprodurre.

La prima cosa da fare sarà dunque quella di creare appositi set
(insiemi) di opzioni di personalizzazione da associare poi agli articoli
presenti all'interno del sito, associazione questa che potrà essere
fatta a livello di singoli articoli oppure di intere categorie
merceologiche

Una volta creati questi set e associati agli articoli che potranno
effettivamente essere personalizzati, le custom option dovranno poi
essere inserite all'interno del sito mediante l'utilizzo del componente
"**Set Opzioni**" (solo Varianti Responsive). Per maggiori informazioni
relativamente alla gestione di questo componente si rimanda al relativo
capitolo di questo manuale "*Varianti Sito Responsive -- Lista
Componenti Ecommerce -- Componenti Interni ai Componenti Ecommerce -
Componente Set Opzioni*"

**ATTENZIONE! Le custom option sono gestite solo ed esclusivamente per
Varianti Responsive**

**Nel caso in cui il sito dovesse essere ancora gestito con una Variante
non Responsiva si consiglia quindi di non attivare questa funzionalità
e, soprattutto, di non associare eventuali set di opzioni a nessuno
degli articoli presenti all'interno del sito** (cosa questa che potrebbe
pregiudicare il normale flusso di acquisto di questi stessi
prodotti)**.**

Tentando infatti di attivare dei Set di Opzioni su Varianti non
Responsive potrebbero verificarsi situazioni in cui l'utente per
aggiungere un articolo in carrello potrebbe, ad esempio, dover passare
necessariamente dalla pagina prodotto o, in casi peggiori, potrebbe
anche non riuscire affatto ad aggiungere l'articolo in carrello.

