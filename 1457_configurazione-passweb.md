# CONFIGURAZIONE PASSWEB



**ATTENZIONE! Per usufruire dell'integrazione tra Passweb e WA Smart
Business è necessario attivare il relativo modulo su Passstore**

Una volta attivato il modulo sarà necessario, per prima cosa, cliccare
sulla voce "**Gestisci Integrazioni**" presente all'interno della
sezione "**Integrazioni**" del menu "**Sito**".

In questo modo si avrà infatti accesso alla maschera "**Lista degli
Account**"

![](./assets/media/image2.png)

contenente l'elenco di tutti gli Account relativi alle piattaforme di
terze parti (diverse da MailChimp) attualmente collegate e integrate con
il proprio sito Ecommerce.

Il pulsante **Aggiungi Account** ( ), presente nella barra degli
strumenti, consentirà di accedere alla maschera "**Dati Account**"
all'interno della quale poter impostare tutti i parametri necessari per
attivare l'integrazione tra il proprio sito Passweb e la piattaforma
selezionata

![](./assets/media/image3.png)

In questo senso il campo:

- **Descrizione:** consente di assegnare un'etichetta identificativa
  all'Account che si sta configurando

- **Piattaforma:** consente di indicare, selezionandola tra quelle
  presenti in elenco, la specifica piattaforma con cui si desidera
  realizzare l'integrazione.

Nel caso in esame sarà quindi necessario impostare quest'ultimo campo
sul valore "**WhatsApp Business**"

![](./assets/media/image4.png)

in maniera tale da visualizzare il campo "**Access Token**" (sezione
"**Credenziali**") all'interno del quale dovrà poi essere inserito il
token necessario per consentire a Passweb di effettuare l'autenticazione
su Wa Smart Business e di mettere quindi in comunicazione le due
piattaforme

**ATTENZIONE! il token di accesso da inserire all'interno del campo
"Access Token" verrà fornito direttamente da WA Smart Business al
momento dell'adesione al relativo servizio.**

Il pulsante "**Test Connessione**" presente nella parte bassa della
maschera consente invece, una volta inserito il token richiesto, di
verificare che il valore inserito sia corretto e che le due piattaforme
possano quindi comunicare senza problemi

Una volta effettuato il salvataggio dell'Account compariranno:

- La sezione "**Carrelli Abbandonati**" all'interno del tab
  "**Configurazione**" -- solo per siti Ecommerce

- Il nuovo tab "**Configurazione Invio Messaggi**"

![](./assets/media/image5.png)

Per maggiori informazioni relativamente a ciascuna delle sezioni sopra
evidenziate si vedano i successivi capitoli di questo manuale.

**ATTENZIONE!** È possibile gestire un solo Account di tipo "WA Smart
Business"

