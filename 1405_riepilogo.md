# RIEPILOGO



Il report **Riepilogo** offre una visualizzazione generale di quelle che
sono le prestazioni del negozio on line. Grazie a questo report è
infatti possibile verificare quante vendite sta registrando il sito, il
valore delle entrate generate, il tasso di conversione, il numero di
carrelli abbandonati ...

![](./assets/media/image48.png)

Nello specifico poi il grafico "**Evoluzione nel periodo**" consente di
ottenere una visione più dettagliata di come sono andate le vendite nel
corso del tempo. Volendo è anche possibile selezionare una o più
metriche da visualizzare all'interno di questo grafico cliccando per
questo sull'icona "**Metriche da Tracciare**" presente nella parte alta
di questo stesso grafico

![](./assets/media/image49.png)

Immediatamente al di sotto del grafico "Evoluzione nel periodo" è
possibile visualizzare invece informazioni dettagliate relativamente a:

- Ordini e-commerce

- Entrate totali

- Valore medio dell\'ordine

- Tasso di conversione degli ordini e-commerce

- Prodotti acquistati

- Visite con carrello abbandonato

- Entrate lasciate nel carrello

Infine, all'interno della scheda "**Panoramica delle Conversioni**" è
possibile ottenere un riepilogo testuale di alcuni dati relativi agli
ordini effettuati all'interno del sito web. Nello specifico le
informazioni in questione saranno relative a:

- **Entrate totali**: valore totale degli ordini effettuati all'interno
  del sito, incluse tasse e spedizioni

- **Subtotali**: valore totale degli ordini effettuati all'interno del
  sito, al netto di tasse e spedizioni (totali merce)

- **Tasse**: importo totale dell'imposta addebitata sui vari ordini

- **Spedizione**: totale delle spese di spedizione registrate nei
  diversi ordini

- **Sconti**: valore complessivo di eventuali sconti applicati agli
  ordini (attualmente non gestito nell'integrazione Passweb -- Matomo)

