# CONFIGURAZIONE



Una volta inserito il Componente all'interno della pagina web, verrà
aperta in automatico **la sua maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_iu_cambio_password_configurazione_res.bmp](./assets/media/image12.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome** (obbligatorio), consente di inserire un nome per il Componente
Paragrafo che si sta realizzando

**Pubblico (selezionato a default):** consente di impostare la
visibilità del componente lato sito web.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

**ATTENZIONE!** Per maggiori informazioni relativamente ai parametri
**Nome, Pubblico, Periodo di Pubblicazione** si veda anche quanto
indicato all'interno del capitolo "*Configurazione Componenti --
Caratteristiche generali* -- *Dati Componente* " di questo manuale

**Caricamento Javascript**: se selezionato, consente di caricare il
relativo componente in maniera asincrona al termine del caricamento
della pagina web.

**Statico**: consente di decidere se il componente in esame deve o meno
essere reso statico

**ATTENZIONE!** Per maggiori informazioni relativamente ai parametri
**Caricamento Javascript** e **Statico** si veda anche quanto indicato
all'interno del capitolo "*Configurazione Componenti -- Caratteristiche
generali* -- *Staticizzazione e caricamento asincrono*" di questo
manuale

**Disabilita Cache:** consente di disabilitare la possibilità di
inserire in cache il componente in esame.

Per maggiori informazioni relativamente alla gestione della cache in
Passweb si veda anche il relativo capitolo di questo manuale
("*Configurazione -- Cache*")

**Tipo di conferma:** permette di decidere come si dovrà comportare il
componente nel momento in cui l'utente cliccherà sul pulsante di
conferma effettuando così il submit del form. E' possibile selezionare
uno dei seguenti valori:

- **Con caricamento della pagina:** in queste condizioni al click sul
  pulsante di login verrà ricaricata l'intera pagina web.

- **Senza caricamento della pagina:** in queste condizioni al click sul
  pulsante di conferma verrà ricaricato solo il componente in esame
  senza effettuare il reload dell'intera pagina web

**Effettua il login al cambio della Password:** selezionando questo
parametro, nel momento in cui l'utente andrà a confermare l'inserimento
della nuova password (effettuando il submit del form) verrà anche
immediatamente autenticato sul sito.

**Pagina di destinazione al cambio della Password:** consente di
impostare una specifica pagina del sito cui ridirigere automaticamente
l'utente dopo che questo ha confermato l'inserimento della nuova
password

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

Per quel che riguarda la logica di gestione del suo contenuto, anche
**il Componente "Cambio Password" può essere considerato a tutti gli
effetti come un "Componente di tipo Contenitore".** Sarà infatti
possibile inserire al suo interno dei campi che, per poter esser gestiti
liberamente, dovranno inevitabilmente esser trattati a loro volta come
Componenti autonomi editabili singolarmente.

Una volta inserito il Componente all'interno della pagina, per poterne
poi personalizzare i contenuti sarà necessario attivare la modalità di
gestione dei componenti, portarsi sul Componente in esame e, alla
comparsa del R.O.C. cliccare sull'icona "**Accedi ai componenti
interni".**

**Per maggiori informazioni relativamente alla gestione dei Componenti
di tipo Contenitore si veda anche il corrispondente capitolo di questo
manuale ("Live Editing per Varianti Responsive -- Componenti --
Componenti di tipo Contenitore")**

In particolare all'interno di un componente di tipo "Cambio Password"
sarà possibile inserire due differenti tipologie di componenti.

- **Componenti Comuni:** contiene componenti generici che potranno
  essere utilizzati per completare graficamente il componente in esame.
  Per maggiori informazioni relativamente all'utilizzo di questi
  componenti si vedano le corrispondenti sezioni di questo manuale

- **Componenti per il Form:** contiene, ovviamente, il componente "Campo
  Password" che l'utente dovrà utilizzare per reimpostare la propria
  password di accesso al sito

L'inserimento dei vari componenti all'interno del Componente "Cambio
Password" avviene utilizzando le solite tecniche di interazione con
l'editor già esaminate all'interno di questo manuale.

