# CONFIGURAZIONE



Una volta inserito il Componente all'interno della pagina web, verrà
aperta in automatico **la sua maschera di gestione e di configurazione**

![](./assets/media/image185.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

- **Nome:** consente di definire un nome per il Componente che si sta
  editando

- **Pubblico (selezionato a default):** consente di impostare la
  visibilità del componente lato sito web. Se selezionato il
  corrispondente componente verrà correttamente pubblicato e
  visualizzato all'interno del sito. Nel caso in cui invece tale
  parametro non sia selezionato, il corrispondente componente passerà in
  modalità "Offline", sarà quindi visibile all'interno del Wizard, dove
  potrà essere normalmente gestito, ma non verrà pubblicato e
  visualizzato all'interno del sito.

- **Disabilita Cache:** consente di disabilitare la possibilità di
  inserire in cache il componente in esame.

> Per maggiori informazioni relativamente alla gestione della cache in
> Passweb si veda anche il relativo capitolo di questo manuale
> ("*Configurazione -- Cache*")

- **Periodo di Pubblicazione:** consente di associare al Componente in
  oggetto uno specifico periodo di pubblicazione, definendone
  l'effettiva data di pubblicazione e la corrispondente data di
  oscuramento.

> Nel primo dei due campi disponibili occorrerà quindi indicare,
> utilizzando l'apposito calendario, la data di inizio pubblicazione.
> Nel secondo campo andrà invece specificata la data di fine
> pubblicazione.
>
> **ATTENZIONE!** Le date indicate all'interno di questi campi verranno
> considerate solo ed esclusivamente nel caso in cui il precedente
> parametro "Pubblico" sia stato selezionato

- **Mantieni chiusi i pannelli al caricamento della pagina:** se
  impostato a SI, al caricamento della pagina web tutti i Pannelli del
  componente appariranno chiusi e sarà quindi necessario cliccare su
  ciascuna intestazione per visualizzare i contenuti del relativo
  pannello.

> Se impostato a NO, al caricamento della pagina, il componente apparirà
> con il primo pannello già aperto

Una volta settati i parametri di configurazione del Componente sarà poi
necessario, ovviamente, definire i contenuti di ogni singolo Tab agendo,
in questo senso, dalla sezione "Gestione Contenuti" presente nella
maschera di configurazione di questa specifica tipologia di componenti.

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo " Varianti Responsive --
Configurazione Componenti -- Caratteristiche Generali " di questo
manuale.

