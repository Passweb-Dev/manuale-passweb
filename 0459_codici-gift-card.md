# CODICI GIFT CARD



Nel momento in cui all'interno **di una fattura / corrispettivo**
dovessero essere presenti articoli di tipo "**Gift Card Virtuali**",
nella parte bassa della maschera di visualizzazione del dettaglio del
documento comparirà anche una sezione "**Buoni Regalo**" contenente
l'elenco di tutti i codici Gift Card collegati al documento stesso e
ancora attivi.

![\\\\doctohelp\\D\\ManPassweb_Ecommerce\\Videate\\dettaglio_documento_codici_giftcard.bmp](./assets/media/image405.png){width="5.34375in"
height="3.515277777777778in"}

Per ciascuno dei codici in elenco è presente, oltre alla descrizione del
relativo articolo, anche il "**Link di Condivisione**" che l'acquirente
potrà copiare e condividere con l'effettivo beneficiario della carta
regalo.

**ATTENZIONE!** Il link di condivisione di una Gift Card Virtuale è un
elemento di fondamentale importanza in quanto è proprio grazie a questo
link che l'effettivo beneficiario della carta regalo avrà poi modo di
riscattare il codice e di caricare quindi sul suo profilo l'importo ad
esso associato

Se all'interno del documento dovessero essere presenti invece articoli
di tipo "**Gift Card Fisiche**", indipendentemente dal fatto di aver
associato manualmente al documento stesso i relativi codici Gift Card,
la sezione Buoni Regalo non verrà comunque visualizzata, e questo,
ovviamente, in conseguenza del fatto che il processo di attivazione e
gestione delle Gift Card fisiche non prevede alcuna condivisione di link
di attivazione

**ATTENZIONE!** La sezione "Buoni Regalo" verrà visualizzata solo per
documenti di tipo fattura / corrispettivo a cui sono collegati codici di
"Gift Card Virtuali" in stato attivo

Per maggiori informazioni relativamente al processo di creazione e
gestione delle Gift Card Virtuali e / Fisiche si veda anche quanto
indicato all'interno della sezione "*Utenti -- Gift Card*" di questo
manuale

