# COMPONENTI CMS -- TITOLO



Il Componente CMS **"Titolo"**

![\\\\doctohelp\\D\\ManPassweb_Ecommerce_Sviluppo\\Videate\\cms_componente_titolo_res.bmp](./assets/media/image46.png){width="2.545138888888889in"
height="2.765972222222222in"}

corrisponde esattamente al titolo della notizia che dovrà essere
pubblicata all'interno del corrispondente Componente CMS di livello
superiore.

![\\\\doctohelp\\D\\ManPassweb_Ecommerce_Sviluppo\\Videate\\componente_cms_titolo.bmp](./assets/media/image47.png){width="4.604166666666667in"
height="2.825in"}

**Inserendo questo elemento all'interno di un componente CMS di primo
livello, esso verrà quindi sostituito, per ogni singola notizia presente
all'interno del Componente, con il corrispondente valore inserito, in
fase di codifica della notizia stessa, all'interno del campo "Titolo".**

A livello di configurazione, una volta inserito il Componente
all'interno della pagina web, verrà aperta in automatico **la sua
maschera di gestione e configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_cms_titolo_configurazione_res.bmp](./assets/media/image48.png){width="4.604166666666667in"
height="2.071527777777778in"}

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome:** consente di definire un nome per il Componente che si sta
realizzando

**Pubblico (selezionato a default):** consente di impostare la
visibilità del componente lato sito web. Se selezionato il
corrispondente componente verrà correttamente pubblicato e visualizzato
all'interno del sito. Nel caso in cui invece tale parametro non sia
selezionato, il corrispondente componente passerà in modalità "Offline",
sarà quindi visibile all'interno del Wizard, dove potrà essere
normalmente gestito, ma non verrà pubblicato e visualizzato all'interno
del sito.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**Tag (HTML):** consente di indicare lo specifico tag HTML che dovrà
essere utilizzato nel codice della pagina in corrispondenza del relativo
titolo. E' possibile selezionare, dal relativo menu a tendina, uno dei
tag HTML utilizzati per le intestazioni (da H1 a H6).

**Si ricorda in questo senso che un corretto utilizzo dei titoli (tag
H1, H2 ecc...) può essere particolarmente utile ai fini di una buona
indicizzazione della pagina**

**Abilita Link:** se selezionato trasformerà il titolo della notizia in
un link al dettaglio della notizia stessa. Cliccando quindi su di esso
l'utente verrà automaticamente ridiretto alla pagina definita, in fase
di configurazione del corrispondente componente CMS di livello
superiore, come "**Pagina di destinazione per il Dettaglio News**".

Il pulsante "**Salva**" nella parte alta della maschera consentirà di
salvare le modifiche apportate al Componente in oggetto.

**NOTA BENE:** per maggiori informazioni relativamente alle sezioni
"**Avanzate e Animazioni**" e "**Protezione**", presenti nella maschera
di gestione e configurazione di tutti i componenti Passweb, si veda
anche il capitolo " Varianti Responsive -- Configurazione Componenti --
Caratteristiche Generali " di questo manuale.

