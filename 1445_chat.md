# CHAT



Il modulo Chat di Clerk.io è una componente innovativa della
piattaforma, progettata per integrare la potenza della personalizzazione
intelligente direttamente nell'esperienza conversazionale dell'utente.
Non si tratta di una chat tradizionale basata su interazione con
operatori umani, ma di un assistente virtuale dinamico, basato su AI,
che risponde, consiglia e guida l'utente nel percorso d'acquisto
attraverso un'interfaccia conversazionale.

Al contrario dei classici chatbot basati su flussi rigidi o comandi
predefiniti, la chat Clerk è in grado di capire input testuali generici,
come ad esempio "Cerco articoli per calcio" e di rispondere poi in
maniera pertinente con

- Prodotti compatibili

- Categorie correlate

- Eventuali risposte automatiche aggiuntive

![](./assets/media/image56.png)

Per fornire risposte di questo tipo la chat è alimentata dal motore
intelligente di Clerk che combina assieme:

- Algoritmi di intelligenza artificiale e machine learning per
  interpretare le intenzioni dell'utente

- Il motore di raccomandazione prodotti già integrato in Clerk

- Un sistema di risposte automatiche configurabili

- Tracciamento in tempo reale del comportamento utente (ricerche, click,
  visite, carrelli)

- I dati condivisi tra il sito ecommerce e la piattaforma

Ovviamente l'IA che sta dietro al sistema non è di tipo generativo per
cui la Chat non potrà mai rispondere a domande generiche (es. "Che tempo
fa oggi")

![](./assets/media/image57.png)

La base di ogni risposta dovranno essere per forza di cose i dati
condivisi tra le due piattaforme e, ovviamente, maggiori saranno le
informazioni che passeremo a Clerk migliori potranno essere le risposte
fornite dalla Chat.

In questo senso per quel che riguarda suggerimenti di eventuali prodotti
presenti sul sito non ci sono grossi problemi nel senso che i dati sui
prodotti devono comunque essere condivisi anche per l'implementazione
dei moduli Search o Reccomendations.

Per quel che riguarda invece risposte a domande più generiche saranno di
fondamentale importanza i dati condivisi con Clerk mediante il feed
delle pagine.

In questo senso, ad esempio, se volessimo mettere la Chat di Clerk nelle
condizioni di rispondere correttamente ad una domanda del tipo "Quali
sono le politiche di reso adottate dal sito?" dovremo ovviamente fornire
a Clerk gli strumenti per poter dare la risposta corretta e questo
potremo farlo

- Impostando una risposta predefinita (FAQ) per questa domanda (o per
  domande analoghe) -- sezione "**Chat -- Guidance -- Frequently Asked
  Questions**"

![](./assets/media/image58.png)

- Pubblicando sul sito un articolo (post CMS) o un testo che spieghi
  dettagliatamente quelle che sono le politiche di reso effettivamente
  utilizzate, inserendo questo articolo e/o questo testo nel feed delle
  pagine condividendolo quindi con il motore di Clerk e **lasciare poi
  che sia l'IA di Clerk a rispondere alla domanda in linguaggio naturale
  elaborando la risposta sulla base delle informazioni che abbiamo
  condiviso**

![](./assets/media/image59.png)

Dal punto di vista dell'integrazione Passweb -- Clerk per implementare
questo modulo all'interno del proprio sito non serve nulla di specifico
oltre, ovviamente, a quanto già fatto in termini di condivisione dei
dati.

Una volta impostata, infatti, in maniera corretta l'integrazione tra le
due piattaforme mediante pubblicazione dei relativi feed ed eventuali
chiamate API (per maggiori informazioni in merito si vedano i precedenti
capitoli di questo manuale) sarà poi sufficiente portarsi, sul back end
di Clerk, all'interno della sezione "**Settings -- Features**" e
accertarsi di aver abilitato le funzionalità "**Search 3.0 in Demo
Store**" e "**Chat**" come nella figura di seguito riportata

![](./assets/media/image60.png)

A questo punto sarà sufficiente portarsi all'interno delle sezioni
"**Chat -- Configuration**" e "**Chat Guidance**"

![](./assets/media/image61.png)

![](./assets/media/image62.png)

dove potremo impostare altri parametri di configurazione come il tono di
voce che dovrà utilizzare l'IA nelle sue risposte, il contesto, il
messaggio di benvenuto, eventuali suggerimenti iniziali che possano
guidare l'utente, gli attributi articolo (tra quelli presenti
all'interno del feed articoli) che l'IA dovrà utilizzare per fornire le
sue risposte sui prodotti a catalogo ecc...

Dopo aver settato anche questi parametri, per attivare la chat
all'interno del proprio sito sarà sufficiente accedere ancora una volta
al tab "**Generale**" del menu "**Chat -- Configuration**", portarsi
all'interno della sezione "**Chat Visibility**" (parte bassa della
pagina), selezionare l'opzione "**In my live site**" e salvare quindi le
nuove impostazioni (pulsante "Save Setting" nella parte alta della
pagina)

![](./assets/media/image63.png)

Fatto questo la chat verrà immediatamente inserita in tutte le pagine
del nostro sito e potrà iniziare a rispondere alle domande

![](./assets/media/image64.png)

Per maggiori informazioni relativamente all'utilizzo del modulo Chat si
rimanda direttamente alla documentazione di prodotto (es.
<https://help.clerk.io/it/platform/chat/intro/> ) e/o al supporto Clerk.

