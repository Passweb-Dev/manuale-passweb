# TAGLIE O COLORI -- ECOMMERCE MEXAL



Nei siti Ecommerce collegati a Mexal è possibile gestire Articoli a
Taglie **oppure** Articoli a Colore sfruttando per questo la Tabella
Taglie di Mexal.

In questo senso la sezione **"Taglie/Colori"** accessibile, **solo per
siti collegati a Mexal**, dalla voce di menu ***"Catalogo -- Gestione
Articoli"*** consente di:

- Personalizzare le descrizioni delle varie serie codificate in Mexal
  all'interno della Tabella Taglie (*Magazzino -- Tabelle Aziendali --
  Taglie*)

**NOTA BENE:** per maggiori informazioni relativamente alla gestione in
Mexal di articoli a taglie si rimanda allo specifico manuale.

- Impostare, per ciascuna serie, il tipo di grafica che verrà utilizzato
  all'interno del sito per consentire all'utente di acquistare articoli
  a taglie.

All'interno di questa pagina verrà quindi visualizzata la maschera
**"Lista delle Serie"**

![\\\\doctohelp\\D\\ManPassweb_Ecommerce_Sviluppo\\Videate\\lista_delle_serie.bmp](./assets/media/image315.png)

contenente l'elenco di tutte le serie codificate in Mexal **e alle quali
è stata associata un'apposita descrizione** attraverso la corrispondente
tabella Mexal (*"Magazzino -- Tabelle Aziendali -- Descrizione tabelle
-- Taglie articolo"*).

![\\\\doctohelp\\D\\ManPassweb_Ecommerce\\Videate\\descrizione_tabella_taglie.bmp](./assets/media/image316.png)

**NOTA BENE:** in Passweb verranno visualizzate e gestite in maniera
corretta le sole serie per le quali è stata creata in Mexal un'apposita
descrizione attraverso la tabella sopra riportata.

Nel caso in cui, dunque la serie desiderata compaia in Mexal ma non
ancora all'interno della maschera "Lista delle Serie" sopra evidenziata,
sarà necessario innanzitutto verificare di aver associato in Mexal alla
serie in esame una specifica descrizione. Occorrerà poi lanciare una
sincronizzazione per consentire a Passweb di importare anche le nuove
serie definite all'interno del gestionale.

Per ciascuna delle Serie presenti in tabella è indicato:

- L'identificativo Passweb -- colonna **ID**

- Il codice gestionale -- colonna **Codice**

- La descrizione -- colonna **Descrizione**

I pulsanti presenti nella barra degli strumenti consentono,
rispettivamente, di:

- **Modifica Serie**
  (![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica_serie.bmp](./assets/media/image317.png) ): consente di accedere alla maschera "**Modifica
  Serie**" mediante la quale poter impostare manualmente i parametri di
  configurazione della serie attualmente selezionata in elenco.

- **Esporta / Importa Serie** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_esporta_serie.bmp](./assets/media/image318.png) /
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_importa_serie.bmp](./assets/media/image319.png)): consente di esportare / importare (e
  conseguentemente modificare) in maniera massiva, mediante appositi
  file .csv / .txt, i dati di configurazione delle serie presenti in
  elenco

> **ATTENZIONE!** Per maggiori informazioni relativamente alla gestione
> dei dati di configurazione delle singole Serie si veda anche quanto
> indicato all'interno del successivo capitolo "**Configurazione di una
> Serie di Taglie / Colori**" di questo manuale

- **Modifica Taglie/Colori**
  (![\\\\doctohelp\\D\\ManPassweb_Ecommerce_Sviluppo\\Videate\\pulsante_modifica_taglie_colori.bmp](./assets/media/image320.png) ): consente di accedere alla maschera **"Modifica
  Elementi della Serie"** attraverso la quale poter impostare, in
  maniera manuale, i parametri di configurazione (descrizioni in lingua,
  posizione ...) dei vari elementi componenti la serie attualmente
  selezionata.

> Descrizione e/o colore associate a questi elementi potranno poi essere
> eventualmente utilizzati anche in fase di ricerca articoli.

- **Esporta / Importa Taglie** (
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_esporta_taglie.bmp](./assets/media/image321.png) /
  ![\\\\doctohelp\\D\\ManPassweb_Ecommerce_Sviluppo\\Videate\\pulsante_importa_taglie.bmp](./assets/media/image322.png)): consente di esportare / importare (e
  conseguentemente modificare) in maniera massiva, mediante appositi
  file .csv / .txt i parametri di configurazione (descrizioni in lingua,
  posizione ...) dei vari elementi componenti la serie attualmente
  selezionata

> **ATTENZIONE!** Per maggiori informazioni relativamente a come poter
> gestire e modificare i parametri di configurazione delle taglie /
> colori si veda anche quanto indicato nel successivo capitolo
> "**Personalizzazione degli elementi di una serie di Taglie / Colori**"
> di queto manuale

