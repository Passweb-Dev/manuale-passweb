# CMS -- UNA GESTIONE DINAMICA DEI CONTENUTI



Oltre al Componente News, che permette di inserire semplice testo
aggiornabile sulla pagina del sito, potrebbe essere necessaria una
**gestione più avanzata dei Contenuti** che tenga conto, ad esempio,
anche "dell'argomento" che tratta la notizia, della sua data di
pubblicazione, in modo tale da poterne programmare "entrata" ed
"uscita", dell'autore che scrive la News ecc... Queste News, o post,
comunque li si voglia chiamare, sono gli elementi fondamentali dei
moderni siti blog.

Una News avanzata, quindi, potrebbe essere legata a una specifica data
di pubblicazione, potrebbe essere associata ad uno specifico argomento e
quindi ad una specifica categoria, potrebbe disporre di un sommario e di
un dettaglio differenti magari con diverse immagini associate e magari
pubblicati in due diverse pagine del sito ecc...

In definitiva, dunque, le esigenze cui far fronte per poter gestire in
maniera avanzata e flessibile questo tipo di contenuti sono molteplici e
Passweb, in questo senso, mette a disposizione dell'utente tutti gli
strumenti indispensabili per far fronte a queste esigenze nella maniera
più semplice e intuitiva possibile.

Sarà infatti possibile gestire dalle singole "Liste" di post,
organizzate per argomento e quindi per categoria, a interi archivi; per
ogni singola notizia sarà possibile visualizzare il dettaglio della
notizia stessa associando ad essa immagini, video, tag, notizie
correlate; sarà possibile ricercare le varie notizie in base alla loro
categoria di appartenenza, alla loro data di pubblicazione, al loro
autore, ai loro tag associati, al loro contenuto; sarà possibile creare
e gestire gerarchie di contenuti utili a realizzare articoli su più
pagine o articoli strutturati come manuali o libri navigabili anche in
maniera interattiva ecc ...

**Tutto questo adottando sempre e comunque le normali logiche di
gestione di Contenitori, Componenti e Contenuti proprie di Passweb.**

All'interno della sezione "**Gestione CMS**" del Wizard, accessibile
dalla voce di menu principale "**Sito**" sarà quindi possibile:

- Creare e definire le notizie che dovranno poi essere pubblicate
  all'interno del sito, siano esse singoli post o contenuti strutturati
  distribuiti su più pagine -- **Contenuti**.

- Definire l'insieme di argomenti mediante i quali poter poi
  categorizzare le notizie pubblicate all'interno del sito --
  **Categorie**.

- Definire liste di correlazione grazie alle quali poter legare tra loro
  diversi post (che magari fanno riferimento ad argomenti simili) --
  **Correlazioni**.

- Definire una libreria di Tags da poter poi associare ai singoli post,
  offrendo quindi un'ulteriore possibilità di categorizzazione per
  questo tipo di notizie -- **Tags**.

- Creare Feed RSS collegati ad una specifica Categoria News cui potranno
  poi iscriversi i visitatori del sito - **Feeds**

