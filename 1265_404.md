# 404



All'interno della sezione **"404"** è possibile visualizzare alcune
informazioni relativamente agli **errori di tipo 404 (pagina/risorsa non
trovata)** ritornati a seguito di "**link rotti**" presenti all'interno
del nostro sito.

![\\\\doctohelp\\D\\ManPassweb_Ecommerce_Sviluppo\\Videate\\statistiche_404_1.bmp](./assets/media/image9.png){width="5.98125in"
height="3.515277777777778in"}

Un "**link rotto**" altro non è se non un collegamento ad una sezione
e/o ad una pagina del sito non più gestita. Nel momento in cui uno
spider o un utente tentasse di seguire questo tipo di collegamento, il
browser, ovviamente, non potrebbe più trovare il documento richiesto e
ritornerebbe quindi, in risposta alla richiesta dell'utente, un errore
di tipo 404.

Questo tipo di errori, viene quindi ritornato sia nel caso in cui a
seguire il "link rotto" sia uno spider (durante una visita automatizzata
al sito) sia nel caso in cui sia un utente del sito a cliccare su questo
collegamento.

Per ogni elemento presente in griglia verrà visualizzata la data in cui
è stata effettuata la richiesta della specifica risorsa (colonna
"**Data**") il suo URL (**relativo**) e il numero di volte in cui la
risorsa stessa è stata richiesta (colonna "**Hits**")

**ATTENZIONE! Un numero elevato di errori 404 potrebbe pregiudicare
l'indicizzazione del sito peggiorando quindi il posizionamento dello
stesso nei risultati delle ricerche effettuate dagli utenti sui vari
motori**

E' consigliabile quindi visitare spesso questa sezione del Wizard, o in
alternativa, aiutarsi con strumenti di terze parti, anche più completi
in questo senso, come potrebbe essere ad esempio Google Web Master Tool,
al fine di azzerare o quanto meno minimizzare il numero di errori 404.

Passweb in questo senso mette a disposizione tutti gli strumenti
necessari per correggere questo tipo di errori, dalla creazione di
un'apposita Pagina 404 per migliorare l'esperienza d'uso del sito alla
possibilità di creare appositi Alias di Pagina o di Prodotto al fine di
ricondurre sempre l'utente sulla specifica pagina desiderata.

Il pulsante "**Esporta**" presente nella parte alta della maschera
consente di esportare in formato csv l'elenco di url (con percorsi
relativi) che danno origine ad errori 404.

Tale file potrà quindi essere utilizzato come punto di partenza per
creare un altro file con tutti gli Alias necessari per risolvere i vari
errori 404 e da poter poi importare all'interno dell'apposita sezione
del Wizard.

Per maggiori informazioni in merito alla creazione, manuale o da file,
in Passweb di Alias si veda l'apposita sezione di questo manuale.

