# SITI ECOMMERCE - AREA RISERVATA E B2B



L' **Area Riservata** di un sito E-commerce è una particolare sezione
del sito web accessibile solo dopo l'autenticazione **agli utenti
opportunamente abilitati**. Tali utenti, così come le funzionalità
disponibili all'interno di questa particolare sezione del sito, possono
variare dipendentemente dal fatto di considerare siti collegati a Mexal
oppure ad uno dei gestionali Ho.Re.Ca.

In particolare nel caso di **[siti Ecommerce collegati a
Mexal]{.underline}** potranno accedere in Area Riservata:

- **Agenti Mexal**

- **Clienti Mexal**

**ATTENZIONE!** **Mentre un Agente ha sempre la possibilità di accedere
a questa particolare sezione del sito, un Cliente potrà effettivamente
accedere in Area Riservata solo se opportunamente abilitato attraverso
l'apposito campo presente nelle Videate Ecommerce della sua anagrafica
gestionale.**

![](./assets/media/image1.png)

Nel caso invece di **siti Ecommerce collegati ad uno dei gestionali
Ho.Re.Ca**. gli unici utenti abilitati ad accedere a questa particolare
sezione del sito saranno quelli abilitati mediante l'apposito parametro
presente nella loro Anagrafica Passweb (**Tipologia = Cliente Area
Riservata**)

![](./assets/media/image2.png)

In ogni caso considerando che, per ogni utente di tipo cliente, la
possibilità di accedere o meno in Area Riservata viene decisa
dall'amministratore operando all'interno di Mexal oppure direttamente
all'interno del Wizard di Passweb, è chiaro che **un nuovo cliente
appena registrato non potrà mai** **entrare immediatamente in Area
Riservata** ma dovrà sempre attendere la sua abilitazione da parte
dell'amministratore del sito.

**ATTENZIONE!** **Per realizzare un sito di tipo Business to Business,
destinato quindi a quelle aziende che vogliono gestire una rete
commerciale e/o una forza vendita eventualmente strutturata su diversi
livelli è indispensabile collegare il sito a Mexal** (nei gestionali
Ho.Re.Ca. non è infatti presente, attualmente, una figura analoga a
quella degli Agenti).

Dipendentemente dalle impostazioni di configurazione del proprio sito,
oltre che ovviamente, dalla particolare tipologia di utenza considerata
(Agente o Cliente), potranno essere disponibili, in Area Riservata,
diverse sezioni attivabili o meno dal Wizard e in grado di offrire
all'utente diverse funzionalità.

Nello specifico la sezione:

- **Dashboard:** offre all'utente un riepilogo di quelli che sono nuovi
  messaggi in arrivo, attività o scadenze inserite in agenda per il
  giorno corrente e/o per il giorno successivo, nuovi documenti inseriti
  all'interno delle proprie cartelle oltre ad un riepilogo statistico di
  quelli che sono i principali dati Ecommerce suoi e dei clienti da lui
  gestiti

> **E' sempre presente indipendentemente dalla tipologia di utenza
> considerata e dalle specifiche impostazioni di configurazione del
> proprio sito.**

- **Messaggi:** offre all'utente la possibilità di gestire la ricezione
  e l'invio di messaggi da/verso altri utenti abilitati ad accedere in
  area riservata

> **E' presente solo nel caso in cui sia stata attivata la relativa App
> Messaggi e indipendente dalla specifica tipologia di utenza
> considerata**

- **Documenti:** offre all'utente la possibilità di gestire lo scambio
  di generici documenti con altri utenti abilitati ad accedere in Area
  Riservata

> **E' presente solo nel caso in cui sia stata attivata la relativa App
> Documenti e indipendente dalla specifica tipologia di utenza
> considerata**

- **Agenda:** offre all'utente la possibilità di gestire la
  consultazione e l'inserimento di attività, scadenze o appuntamenti in
  un Agenda on-line.

> **E' presente solo nel caso in cui sia stata attivata la relativa App
> Agenda e indipendente dalla specifica tipologia di utenza
> considerata**

- **Clienti (solo Ecommerce Mexal):** offre ad un Agente la possibilità
  di gestire i propri clienti, visualizzando per ciascuno di essi
  diversi tipi di informazioni (anagrafiche, indirizzi di spedizione,
  ordini, particolarità ecc...).

> Partendo da questa sezione dell'Area Riservata l'Agente avrà anche la
> possibilità di impersonificare uno qualsiasi dei clienti da lui
> gestiti e di effettuare quindi per lui nuovi ordini
>
> **E' presente solo nel caso in cui sia stata attivata l'App Business e
> solo per utenti di tipo Agente**

- **Ordini:** offre all'utente la possibilità di visualizzare lo stato
  ed il dettaglio dei propri ordini. Nel caso in cui l'utente sia un
  Agente Mexal all'interno di questa sezione verranno visualizzati i
  documenti di tutti i clienti da lui gestiti.

> **E' presente solo nel caso in cui sia stata attivata l'App Business e
> indipendente dalla specifica tipologia di utenza considerata**

- **Docuvision (solo Ecommerce Mexal):** offre all'utente la possibilità
  di accedere in tempo reale al documentale Passepartout prelevando i
  documenti associati alla sua anagrafica.

> **E' presente solo nel caso in cui sia stata attivata la relativa App
> Docuvision e indipendente dalla specifica tipologia di utenza
> considerata**

- **Sprix (solo Ecommerce Mexal):** offre all'utente la possibilità di
  eseguire sprix remoti visualizzandone il risultato direttamente
  all'interno di questa stessa sezione del sito

> **E' presente solo nel caso in cui sia stata attivata la relativa App
> Sprix e indipendente dalla specifica tipologia di utenza considerata**
>
> **ATTENZIONE!** Ovviamente è anche necessario assegnare allo specifico
> utente la visibilità di uno o più sprix

- **Profilo Utente:** offre all'utente la possibilità di impostare
  alcuni parametri di configurazione tra cui ad esempio la
  visualizzazione di default da utilizzare per la propria agenda
  on-line.

> **E' sempre presente indipendentemente dalla tipologia di utenza
> considerata e dalle specifiche impostazioni di configurazione del
> proprio sito.**

Per attivare o disattivare una specifica App (e la relativa sezione in
Area Riservata) è sufficiente agire all'interno dell'apposita sezione
del Wizard accessibile dal menu "*Sito -- Preferenze*".

![](./assets/media/image3.png)

Per maggiori informazioni in merito si veda anche la sezione "*Sito --
Preferenze -- Area Riservata*" di questo manuale

**ATTENZIONE!** I testi presenti in Area Riservata possono essere
personalizzati all'interno della sezione "**Sito --** **Test/Messaggi
del Sito -- Testi Generici** " del Wizard, agendo sulle corrispondenti
voci (es. "Area Riservata -- Testata", "Area Riservata -- Bacheca" ...)

