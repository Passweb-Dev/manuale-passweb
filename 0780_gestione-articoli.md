# GESTIONE ARTICOLI



La sezione **"Gestione Articoli"**, accessibile dalla voce di menu
principale **"Catalogo"**, consente di gestire alcune informazioni di
particolare importanza relativamente ai prodotti gestiti all'interno del
proprio sito Ecommerce.

In particolare all'interno di questa sezione dell'applicazione sarà
possibile:

- Visualizzare, opportunamente suddivisi per categoria merceologica, gli
  articoli attualmente presenti all'interno del sito e gestirne le
  relative risorse associate (Immagini, Schede Tecniche e Attributi) --
  **Articoli**

- Convertire automaticamente in formato webp tutte le immagini relative
  ad articoli e/o categorie merceologiche pubblicate all'interno del
  sito -- pulsante "**Converti in webp**"

- Definire una serie di regole mediante le quali poter valorizzare in
  maniera automatica tutti gli Attributi Articolo che le soddisfano --
  **Regole**

- Visualizzare e gestire i commenti effettuati dagli utenti del sito
  sugli articoli presenti in catalogo -- **Commenti**

- Visualizzare l'elenco di tutti i prodotti per cui sono state
  effettuate delle richieste di notifica di disponibilità, e quali sono
  gli utenti che hanno effettivamente fatto queste richieste -- **Avvisi
  Disponibilità**.

- Definire come dovranno essere gestiti gli Articoli a Taglie --
  **Taglie/Colori (solo per siti Ecommerce collegati a Mexal)**

- Definire come dovranno essere gestiti gli Articoli Strutturati --
  **Strutture**

- Visualizzare le "Categorie Statistiche" di Mexal correttamente gestite
  all'interno del sito -- **Categorie** **Statistiche**

- Visualizzare le "Nature" di Mexal correttamente gestite all'interno
  del sito -- **Nature (solo per siti Ecommerce collegati a Mexal)**

- Definire come dovranno essere gestiti gli Articoli Abbinati --
  **Abbinati**

- Visualizzare i codici Alias associati (all'interno del gestionale) a
  tutti gli articoli attualmente presenti sul sito -- **Alias**

- Definire come dovranno essere gestiti gli Articoli appartenenti a
  specifiche linee d'ordine -- **Linee**

Ciascuna delle attività sopra indicate potrà essere svolta e gestita
partendo da una specifica voce di menu di secondo livello.

