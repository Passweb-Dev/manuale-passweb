# REGOLE GENERALI DI COMUNICAZIONE



La comunicazione tra i vari utenti abilitati ad accedere all'Area
Riservata (scambio messaggi, scambio documenti, inserimento attività o
scadenze in agenda ecc...) avverrà esclusivamente sulla base del gruppo
all'interno del quale sono stati collocati tali utenti e sulla base
della posizione di tale gruppo all'interno della struttura gerarchica
attualmente gestita

Di seguito vengono indicate le **regole fondamentali** di tale
**comunicazione**:

a.  la comunicazione può avvenire unicamente tra utenti appartenenti
    alla stessa struttura gerarchica. Utenti che appartengono a gruppi
    collocati in due alberi distinti non potranno mai comunicare tra
    loro;

b.  a livello di **scambio messaggi** la comunicazione può avvenire
    dall'**alto verso il basso o dal basso verso l'alto** della stessa
    struttura gerarchica, sia a livello di singolo utente che a livello
    di gruppi utente. Ciò significa dunque che ogni utente avrà la
    possibilità di inviare messaggi a tutti gli utenti appartenenti a
    gruppi figli (collocati cioè ad un livello più basso della struttura
    gerarchia) e/o a gruppi padri (collocati quindi ad un livello più
    alto della struttura gerarchica), questo sia a livello di messaggi
    inviati al singolo utente che a livello di messaggi inviati ad
    interi gruppi utente. In particolare, a livello di messaggi, la
    comunicazione verso l'alto con i singoli utenti di gruppi collocati
    ad un livello gerarchico superiore, potrà avvenire o meno,
    dipendentemente da come è stato impostato, per il gruppo in esame il
    parametro **"Comunicazione Livello Superiore"**. La comunicazione
    tra utenti di pari livello, appartenenti cioè allo stesso gruppo,
    potrà invece avvenire unicamente nel caso in cui, per il gruppo in
    esame, sia stato selezionato il parametro **"Comunicazione
    interna"**;

c.  a livello di inserimento **attività o scadenze in agenda** la
    comunicazione può avvenire dall'**alto verso il basso** della stessa
    struttura gerarchica, sia a livello di singolo utente che a livello
    di gruppi utente. Ciò significa dunque che ogni utente avrà la
    possibilità di inserire attività o scadenze, oltre che ovviamente
    nella propria agenda, anche in quella di utenti appartenenti a
    gruppi figli e collocati quindi ad un livello più basso della
    struttura gerarchia; questo sia a livello di singolo utente che a
    livello di interi gruppi utente. La comunicazione tra utenti di pari
    livello, appartenenti cioè allo stesso gruppo, potrà avvenire
    unicamente nel caso in cui, per il gruppo in esame, sia stato
    selezionato il parametro **"Comunicazione interna"**;

> **NOTA BENE:** per poter inserire attività o appuntamenti nell'Agenda
> di utenti collocati ad un livello gerarchico superiore è necessario
> che tali utenti abbiano condiviso la loro agenda.

d.  a livello di **scambio documenti** la comunicazione può avvenire
    dall'**alto verso il basso o dal basso verso l'alto** della stessa
    struttura gerarchica, sia a livello di singolo utente che a livello
    di gruppi utente. Ciò significa dunque che ogni utente avrà la
    possibilità di creare cartelle all'interno delle quali inserire poi
    documenti destinati a tutti gli utenti appartenenti a gruppi figli
    (collocati cioè ad un livello più basso della struttura gerarchia)
    e/o a gruppi padri (collocati quindi ad un livello più alto della
    struttura gerarchica); questo sia a livello di singolo utente che a
    livello di gruppi utente. In particolare, a livello di scambio
    documenti, la comunicazione verso l'alto con i singoli utenti di
    gruppi collocati ad un livello gerarchico superiore, potrà avvenire
    o meno, dipendentemente da come è stato impostato, per il gruppo in
    esame il parametro **"Comunicazione Livello Superiore"**. La
    comunicazione tra utenti di pari livello, appartenenti quindi alla
    stesso gruppo potrà avvenire unicamente nel caso in cui, per il
    gruppo in esame, sia stato selezionato il parametro **"Comunicazione
    interna"**;

