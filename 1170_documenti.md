# DOCUMENTI



All'interno di questa sezione è possibile gestire lo scambio di generici
documenti **con altri utenti abilitati ad accedere in area riservata**.

**ATTENZIONE!** relativamente allo scambio di generici documenti, il
livello di comunicazione di un utente dipende dal suo gruppo di
appartenenza e dalla posizione in cui tale gruppo viene collocato
all'interno della struttura gerarchica. E' necessario quindi prestare
particolare attenzione nel momento in cui si andrà a definire la
gerarchia dei gruppi e degli utenti che andrà poi a regolare le
comunicazioni in Area Riservata

![Videate\\ar_ec_documenti.bmp](./assets/media/image75.png)

**ATTENZIONE!** Per poter accedere a questa sezione è necessario aver
abilitato la relativa App operando per questo all'interno dell'apposita
sezione del Wizard accessibile dal menu "*Sito -- Preferenze*".

![\\\\doctohelp\\D\\ManPassweb_Ecommerce_Sviluppo\\Videate\\ar_ec_documenti_attivazione.bmp](./assets/media/image76.png)

**I documenti presenti in tabella sono ordinati, a default, per data
decrescente** (quindi dal più recente al meno recente).

L' icona raffigurante due piccole frecce (
![Videate\\icona_ordinamento_griglia.bmp](./assets/media/image77.png) ) posta in testata a fianco del nome
delle varie colonne, consente invece di modificare l'ordinamento dei
dati, in maniera crescente e/o decrescente, sulla base dei valori
presenti all'interno della relativa colonna.

I documenti presenti all'interno di questa sezione sono organizzati in
cartelle ordinate come all'interno di un file system. Nella parte
sinistra della maschera è visualizzato l'albero per la navigazione tra
le varie cartelle; nella parte destra sono invece elencati i file
presenti all'interno della cartella attualmente selezionata (ed
evidenziata in grassetto).

![\\\\doctohelp\\D\\ManPassweb_Ecommerce_Sviluppo\\Videate\\ar_ec_documenti_struttura.bmp](./assets/media/image78.png)

Nei dispositivi mobile, verrà invece visualizzata, a default, la sola
colonna contenente l'albero delle cartelle.

In queste condizioni per visualizzare i file presenti all'interno di una
specifica cartella sarà sufficiente selezionarla e cliccare poi sul
pulsante "**Elenco Documenti**" (
![\\\\doctohelp\\D\\ManPassweb_Ecommerce_Sviluppo\\Videate\\pulsante_elenco_documenti_mobile.bmp](./assets/media/image79.png) )

![\\\\doctohelp\\D\\ManPassweb_Ecommerce_Sviluppo\\Videate\\ar_documenti_mobile.bmp](./assets/media/image80.png)

In questo modo verrà visualizzata la griglia dei documenti attualmente
presenti all'interno della cartella in esame. Dopo aver selezionato uno
dei documenti presenti in elenco il pulsante raffigurante tre piccoli
puntini consentirà di accedere al menu delle azioni effettuabili sul
file selezionato.

![Videate\\documenti_azioni_file_mobile.bmp](./assets/media/image81.png)

