# FILTRO SLIDER



Il Componente **"Filtro Slider"**

![\\\\doctohelp\\D\\ManPassweb_Ecommerce_Sviluppo\\Videate\\componente_filtro_slider_res.bmp](./assets/media/image624.png)

**può essere inserito unicamente all'interno del componente Ecommerce di
primo livello "Ricerca".**

Grazie a questo componente sarà possibile visualizzare all'interno del
pannello di ricerca un controllo di tipo Slider mediante il quale poter
consentire all'utente che naviga il sito di effettuare delle ricerche
sulla base:

- dei **prezzi di listino** degli articoli presenti in catalogo

- di generici **attributi di tipo numerico**

![\\\\doctohelp\\D\\ManPassweb_Ecommerce\\Videate\\filtro_slider_prezzo.bmp](./assets/media/image625.png)

È possibile impostare il range di ricerca mediante il trascinamento dei
due piccoli pulsanti posti ai lati della barra orizzontale oppure
inserendo direttamente il valore minimo e massimo del range all'interno
dei relativi campi di input. In questo caso è possibile inserire anche
valori decimali (con massimo di 2 cifre) utilizzando il "." come
carattere di separazione.

**ATTENZIONE!** nei campi relativi ai valori massimo e minimo è
possibile inserire anche un valore decimale

Una volta definito il range di valori entro cui dovrà essere effettuata
la ricerca, per applicare poi il filtro sarà sufficiente cliccare sul
pulsante di ricerca presente all'interno del relativo pannello.

Rilasciando il Componente nella posizione desiderata all'interno della
pagina web, verrà visualizzata **la sua maschera di gestione e
configurazione**

![\\\\doctohelp\\D\\ManPassweb_Ecommerce_Sviluppo\\Videate\\componente_ecommerce_filtro_slider_configurazione_res.bmp](./assets/media/image626.png)

suddivisa in varie sezioni.

All'interno della sezione "**Dati Componente**" sarà possibile inserire
il contenuto e settare i principali parametri di configurazione del
componente.

In particolare, per la tipologia di Componente in questione, sarà
possibile impostare un valore per i seguenti parametri:

**Nome**: consente di specificare il nome del Componente che si sta
realizzando

**Pubblico**: consente di impostare la visibilità lato sito web del
componente che si sta realizzando.

**Periodo di Pubblicazione:** consente di associare al Componente in
oggetto uno specifico periodo di pubblicazione, definendone l'effettiva
data di pubblicazione e la corrispondente data di oscuramento.

Nel primo dei due campi disponibili occorrerà quindi indicare,
utilizzando l'apposito calendario, la data di inizio pubblicazione. Nel
secondo campo andrà invece specificata la data di fine pubblicazione.

**ATTENZIONE!** Le date indicate all'interno di questi campi verranno
considerate solo ed esclusivamente nel caso in cui il precedente
parametro "Pubblico" sia stato selezionato

**Label**: consente di specificare un'etichetta identificativa del
componente che si sta realizzando.

In merito alla possibilità di mappare il componente in esame su di uno
specifico campo Mexal in queste condizioni l'unica opzione disponibile
sarà ovviamente quella relativa al "**Listino**" utile per realizzare
delle sulla base del prezzo di listino dei vari articoli gestiti
all'interno del sito.

Allo stesso modo nel momento in cui si dovesse decidere di mappare il
componente in esame con uno specifico Attributo Passweb sarà possibile
selezionare, tra quelli codificati, solo ed esclusivamente attributi di
**tipo numerico**.

Per maggiori informazioni in merito a come poter indicare lo specifico
campo Mexal o lo specifico Attributo Passweb su cui dovrà essere
realizzato il filtro di ricerca che si intende implementare si veda
anche il precedente capitolo "*Componenti Ecommerce -- Filtri di
ricerca*" di questo manuale

**NOTA BENE:** per maggiori informazioni relativamente alle sezioni
"**Avanzate e Animazioni**", "**Distribuzione**" e "**Protezione**",
presenti nella maschera di gestione e configurazione di tutti i
componenti Passweb, si veda anche il capitolo "Varianti Responsive --
Configurazione Componenti -- Caratteristiche Generali " di questo
manuale.

