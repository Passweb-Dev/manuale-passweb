# PROFILO UTENTE



All'interno di questa sezione, accessibile dalla relativa voce di menu
l'utente ha la possibilità di visualizzare e gestire alcuni parametri di
configurazione del proprio profilo.

![](./assets/media/image183.png)

Nello specifico il box:

- **Dati Generali:** consente di visualizzare, ed eventualmente
  modificare l'indirizzo mail ed il numero di cellulare attualmente
  impostati all'interno dei rispettivi campi dell'anagrafica gestionale
  ed utilizzati dunque per inviare tutte le comunicazioni gestite in
  automatico dall'applicazione.

> L'indirizzo mail dovrà rispettare il formato
> "*nomecasella@indirizzo.it*".
>
> Il numero di telefono dovrà essere un numero mobile (non di telefono
> fisso) e dovrà rispettare il formato E.164 (lo standard internazionale
> per la telefonia). Un apposito controllo verificherà la correttezza
> del numero inserito che dovrà quindi rispettare le seguenti regole:

- il primo carattere deve essere un + seguito dal country code (es. +39
  per l'Italia) e dal numero di telefono

- il primo numero dopo il + non può essere uno 0

- il numero di telefono, comprensivo di country code, non può avere meno
  di 5 cifre né più di 15

- non sono consentiti caratteri speciali (trattini spazi o punti)

> **ATTENZIONE!** per utenti Passcom di tipo Azienda le informazioni
> presenti all'interno dei campi "E-Mail" e "Telefono" possono essere
> modificate solo ed esclusivamente all'interno del gestionale.
>
> I messaggi di errore visualizzati nel momento in cui i valori inseriti
> all'interno del campo E-Mail e/o Telefono non dovessero essere
> corretti possono essere personalizzati alla pagina "**Testi
> Generici**" del Wizard (menu "***Sito -- Testi / Messaggi del
> sito***") selezionando l'elemento "**Area Riservata -- Profilo
> Utente**"
>
> Il pulsante "**Accedi con Telegram**" visualizzato solo nel caso in
> cui, per il sito in esame, sia stato correttamente attivato e
> configurato un Account di integrazione con Telegram

![](./assets/media/image184.png)

> consente all'utente attualmente loggato di effettuare l'iscrizione al
> Bot Telegram del sito abilitandolo quindi alla ricezione (su Telegram)
> delle eventuali notifiche inviate dal sito.
>
> Una volta effettuata l'iscrizione al Bot al posto del pulsante "Accedi
> con Telegram" comparirà invece il check "**Desidero non ricevere
> comunicazioni attraverso Telegram**"

![](./assets/media/image185.png)

> che l'utente potrà utilizzare in un qualunque momento per esercitare
> la corrispondente opzione di Opt Out decidendo quindi di non ricevere
> più alcun tipo di comunicazione su questa piattaforma
>
> Allo stesso modo il check "**Desidero non ricevere comunicazioni
> attraverso Whatsapp**", presente solo nel caso in cui, per il sito in
> esame, sia stato correttamente attivato e configurato un Account di
> integrazione con WA Smart Business,

![](./assets/media/image186.png)

> consente di esercitare la corrispondente opzione di Opt Out mettendo
> quindi l'utente nelle condizioni di non ricevere più nessun tipo di
> messaggio da parte del sito via Whatsapp
>
> **ATTENZIONE!** per maggiori informazioni in merito alla possibilità
> di inviare notifiche Telegram e/o Whatsapp in relazione alle diverse
> tipologie di eventi gestiti dal sito (ricezione nuovi messaggi,
> promemoria attività in agenda, caricamento nuovi file ...) si veda
> quanto indicato all'interno dei corrispondenti capitoli ("*Passweb e
> Telegram*" e "*Passweb e WA Smart Business*") di questo manuale
>
> Si ricorda inoltre che l'invio delle notifiche via Telegram / Whatsapp
> richiede necessariamente l'attivazione dell'apposito modulo presente
> all'interno di Passstore.

- **Account:** consente di gestire le credenziali di accesso al sito

> **ATTENZIONE!** il box Account è visualizzato solo per utenti di tipo
> Azienda che sono stati creati direttamente dal backend di Passweb
> oppure importati dal gestionale a cui però non hanno un accesso
> diretto.
>
> Utenti corrispondenti ad Aziende Passcom che hanno la possibilità di
> accedere direttamente al gestionale tramite idesk, dovranno effettuare
> l'autenticazione in area riservata utilizzando esattamente le stesse
> credenziali con cui accedono anche al gestionale (quelle impostate in
> fase di configurazione del relativo utente Passcom).

![](./assets/media/image187.png)

> Nel momento in cui l'esigenza dovesse essere quella di modificare tali
> credenziali sarà quindi necessario agire direttamente all'interno del
> gestionale ed effettuare poi una sincronizzazione in maniera tale che
> le nuove credenziali vengano comunicate anche al sito.

- **Opzioni Agenda:** consente di impostare il tipo di visualizzazione
  da utilizzare a default per l'agenda appuntamenti. E' possibile
  selezionare una delle tre modalità proposte: **Mensile**,
  **Settimanale**, **Giornaliera**.

> Il pulsante "**Sign in with Google**" consente di attivare il
> salvataggio delle Attività in Agenda anche in Google Calendar
>
> **ATTENZIONE!** Il pulsante "**Sign in with Google**" verrà
> visualizzato solo dopo aver inserito correttamente, nel Wizard di
> Passweb, le chiavi di configurazione relative a Google Calendar
>
> Per maggiori informazioni relativamente a come poter configurare
> questa integrazione si veda quanto indicato all'interno del relativo
> capitolo di questo manuale ("*Sito -- Preferenze -- Integrazioni --
> Google Calendar*")

- Il pulsante "**Disconnetti**", visibile solo dopo aver attivato
  correttamente l'integrazione con Google Calendar, consente di
  disconnettere l'Agenda Passweb dall'Agenda Google tornando quindi al
  funzionamento base in cui le nuove attività verranno salvate
  unicamente nei calendari dell'Agenda Passweb

