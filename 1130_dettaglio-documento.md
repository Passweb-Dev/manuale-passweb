# DETTAGLIO DOCUMENTO



All'interno di questa sezione è possibile visualizzare ed eventualmente
modificare (a livello di attributi) il dettaglio del documento in esame.

![\\\\doctohelp\\D\\ManPassweb_Ecommerce_Sviluppo\\Videate\\wizard_dettaglio_ordine.bmp](./assets/media/image670.png)

**ATTENZIONE!** L'accesso in modifica o in sola visualizzazione alla
maschera di Dettaglio Ordine **e la conseguente possibilità o meno di
modificare eventuali Attributi Passweb** associati all'ordine stesso
dipende dal fatto di aver cliccato sul pulsante "Visualizza Ordine" con
la modalità "Modifica Attributi" attiva o disattiva

Nella maschera di dettaglio ordine verranno quindi visualizzati (in
modifica o in sola lettura) per ogni singola riga del documento, oltre
ai dati articolo, anche tutti gli Attributi Riportabili opportunamente
codificati e valorizzati per quello specifico documento,
indipendentemente dalla categoria merceologica di appartenenza dello
specifico articolo e dal Set di Attributi cui è stato effettivamente
associato uno specifico Attributo Articolo Riportabile.

**Per documenti in stato NUOVO o MODIFICATO**, infine, è possibile
modificare eventuali note presenti sul documento. Tale possibilità si
rivela particolarmente utile nel caso in cui le note contengano dei
caratteri particolari non accettati dal gestionale e che potrebbero
quindi determinare l'impossibilità di inserire il documento stesso
all'interno, ad esempio, di Mexal.

**ATTENZIONE!** la valorizzazione degli Attributi Ordine di tipo Mexal
dovrà avvenire, documento per documento, direttamente all'interno del
gestionale. Sarà poi la sincronizzazione a preoccuparsi di riportare
tali valori all'interno del sito.

Per maggiori informazioni relativamente alla gestione degli Attributi
Ordine si veda anche il successivo capitolo di questo manuale.

Il campo "**Note**" in testata, corrispondente all'omonimo campo del
documento gestionale, ed il campo "**Agente**" verranno visualizzati
solo ed esclusivamente nel momento in cui siano stati opportunamente
valorizzati anche nel corrispondente documento gestionale.

**ATTENZIONE! Per ogni ordine effettuato direttamente all'interno del
sito (e quindi non nato sul gestionale e successivamente esportato)
Passweb conserverà una matrice dell'ordine stesso come documento ad esso
correlato.**

Per accedere a questa matrice (**che resterà localizzata solo ed
esclusivamente all'interno del sito**) sarà sufficiente entrare in
visualizzazione del dettaglio dell'ordine e cliccare sul relativo
collegamento presente nella testata del documento in oggetto

![\\\\doctohelp\\D\\ManPassweb_Ecommerce_Sviluppo\\Videate\\matrice_ordine_passweb.bmp](./assets/media/image671.png)

**ATTENZIONE! Le matrici Passweb non vanno confuse con i documenti di
tipo matrice gestiti all'interno di Mexal**

Tali matrici altro non sono se non copie dell'ordine originale
effettuato all'interno del sito, utili anche per gestire le statistiche
su eventuali Promozioni e/o Buoni Sconto presenti all'interno
dell'ordine stesso. Per loro natura quindi tali copie resteranno
localizzate solo ed esclusivamente all'interno del sito, non verranno
mai inserite all'interno del gestionale e, allo stesso modo, non
potranno essere generate in relazione a quei documenti nati all'interno
del gestionale e solo successivamente esportati anche all'interno del
sito.

