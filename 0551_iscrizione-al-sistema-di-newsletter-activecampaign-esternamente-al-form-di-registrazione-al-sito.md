# ISCRIZIONE AL SISTEMA DI NEWSLETTER ACTIVECAMPAIGN ESTERNAMENTE AL FORM DI REGISTRAZIONE AL SITO



Nel momento in cui l'esigenza dovesse essere quella di creare un form di
iscrizione al sistema di Newsletter gestito mediante ActiveCampaign
esternamente al form di Registrazione al sito, sarà possibile seguire
due strade differenti:

- Utilizzare uno dei metodi di integrazione messi a disposizione da
  ActiveCampaign (opzione consigliata)

- Utilizzare i componenti nativi di Passweb

Nel primo caso sarà necessario, per prima cosa, creare il form di
iscrizione all'interno di ActiveCampaign operando in questo senso
all'interno della sezione "**Sito -- Moduli**"

![](./assets/media/image59.png)

Una volta definiti i parametri di configurazione del form (Stile del
modulo, Azione del modulo ....) e, eventualmente, impostati anche i
campi che dovranno comparire al suo interno

![](./assets/media/image60.png)

sarà sufficiente cliccare sul pulsante "**Integra**" presente nella
parte alta della pagina oppure, in alternativa, selezionare il form
appena creato tra quelli presenti in elenco, cliccare sulla piccola
freccia posta immediatamente a fianco del pulsante "**Modifica design**"
e selezionare quindi, tra le opzioni del relativo menu contestuale,
quella relativa ancora una volata alla voce "**Integra**

![](./assets/media/image61.png)

In entrambi i casi verremo ricondotti alla pagina "**Integra il
modulo**" dove saranno disponibili le diverse opzioni di integrazione

![](./assets/media/image62.png)

opzioni queste che potranno variare in relazione alla specifica
tipologia di form che è stato realizzato.

In ogni caso comunque, per poter embeddare il form appena creato
all'interno del proprio sito Passweb, sarà necessario copiare il codice
presente all'interno della pagina sopra evidenziata (sezione
"**Integrato**") e incollarlo, ad esempio, all'interno di un componente
HTML di Passweb che dovrà poi essere inserito, dipendentemente dalla
specifiche esigenze del caso, in tutte le pagine del sito oppure solo in
quelle effettivamente deputate alla visualizzazione del form di
iscrizione alla newsletter

![](./assets/media/image63.png)

**ATTENZIONE!** per maggiori informazioni relativamente a come poter
creare e gestire all'interno di ActiveCampaign i vari form di iscrizione
alla Newsletter si rimanda alla relativa documentazione di prodotto

Nel momento in cui l'esigenza dovesse essere invece quella di realizzare
un form di iscrizione alla Newsletter di ActiveCampaign utilizzando i
componenti nativi di Passweb **ma esternamente al form di registrazione
utente**, l'unica possibilità sarà quella di ricorrere al componente
Passweb "**Form**" (generico) inserendo poi al suo interno il componente
"**Newsletter**"

Per maggiori informazioni in merito a questa operazione si rimanda a
quanto indicato all'interno del capitolo "*Componenti Interazione Utente
-- Componenti interni ai componenti interazione utente -- Componente
Newsletter -- Iscrizione alla Newsletter mediante form generico*" di
questo manuale

